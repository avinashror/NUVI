<?xml version="1.0" encoding="UTF-8"?>
<document>
<type>mainstream</type>
<forum>http://tyzhden.ua/RSS/News/</forum>
<forum_title>Новини - Український тиждень</forum_title>
<discussion_title>Станом на серпень 2016-го підозри оголошено практично всій верхівці попередньої влади</discussion_title>
<language>ukrainian</language>
<gmt_offset></gmt_offset>
<topic_url>http://tyzhden.ua/News/171611</topic_url>
<topic_text>
12 серпня 09:01 ▪ Версія для друку Станом на серпень 2016-го підозри оголошено практично всій верхівці попередньої влади Кримінальні провадження проти Віктора Януковича і його соратників можна розділити на дві групи: економічні злочини та злочини проти громадянських свобод і масові вбивства під час Революції гідності. 
Станом на серпень 2016-го підозри оголошено практично всій верхівці попередньої влади з Партії регіонів, окрім тих, хто досі має депутатську недоторканність і далі засідає в парламенті, наприклад, екс-віце-прем’єр-міністр Юрій Бойко. Про це йдеться в матеріалі журналістів «Українського тижня» Станіслава Козлюка й Андрія Голуба. 
Узагальнивши кримінальні провадження, розпочаті проти Віктора Януковича, Миколи Азарова, Олександра Клименка, Олександра Єфремова та інших, журналісти розділяють їх на дві групи: перша — економічні злочини, друга — злочини проти громадянських свобод та масові вбивства під час Революції гідності. 
Так, серед «політичних» справ можна виділити дві найбільші та, певно, найвідоміші широкому загалу. Перша пов’язана з узурпацією влади Януковичем 2010 року. Тоді Конституційний Суд «скасував» Конституцію 2004-го та повернув країну до президентсько-парламентської форми правління. 
«Якщо говорити про ознаки злочинної організації, то в нас загальна структура повідомлення про підозру вказує на те, що у 2010 році керівництво країни, прийшовши до влади, не мало наміру виконувати свої обов’язки. Натомість воно незаконно збагачувалося, розкрадаючи державне майно. А потім, не бажаючи втратити владу й відповідати за економічні злочини, жорстоко розганяло Майдан», — зауважив у коментарі Тижню начальник Департаменту спеціальних розслідувань Генпрокуратури Сергій Горбатюк. 
За його словами, наразі слідство крім уже відомих приватизацій обленерго та продажу Укртелекому розглядає низку інших епізодів. Утім, слідчий поки що не уточнює яких саме. 
«Якщо говорити про економічні злочини, то тут мова, зокрема, про приватизацію низки обленерго та Укртелекому. У розслідуванні певних злочинів, де задіяні вищі посадові особи, є просування. Водночас подеколи правоохоронні органи, очільники яких підозрюються в діяльності злочинної організації, не реагують. Проте економічні злочини колишньої влади не обмежуються лише приватизаціями. Є й інші моменти, вони перебувають у нашому полі зору й стануть наступним епізодом діяльності злочинної організації», — зазначив керівник Департаменту спецрозслідувань. 
Журналісти припускають, що основою для більшості інших стане обвинувачення щодо саме «скасування» Конституції, адже від цього моменту злочинна організація, яку створили Віктор Федорович і Ко, розгорнула свою діяльність на повну. Відтак усі інші порушення закону — чи то економічні, чи то пов’язані з порушенням прав і свобод громадян — можна розглядати як похідні. 
Детальніше читайте у черговому номері журналу « Український тиждень »
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://tyzhden.ua/News/171611</post_url>
<post_date>20160812</post_date>
<post_time>0601</post_time>
<username></username>
<post>
12 серпня 09:01 ▪ Версія для друку Станом на серпень 2016-го підозри оголошено практично всій верхівці попередньої влади Кримінальні провадження проти Віктора Януковича і його соратників можна розділити на дві групи: економічні злочини та злочини проти громадянських свобод і масові вбивства під час Революції гідності. 
Станом на серпень 2016-го підозри оголошено практично всій верхівці попередньої влади з Партії регіонів, окрім тих, хто досі має депутатську недоторканність і далі засідає в парламенті, наприклад, екс-віце-прем’єр-міністр Юрій Бойко. Про це йдеться в матеріалі журналістів «Українського тижня» Станіслава Козлюка й Андрія Голуба. 
Узагальнивши кримінальні провадження, розпочаті проти Віктора Януковича, Миколи Азарова, Олександра Клименка, Олександра Єфремова та інших, журналісти розділяють їх на дві групи: перша — економічні злочини, друга — злочини проти громадянських свобод та масові вбивства під час Революції гідності. 
Так, серед «політичних» справ можна виділити дві найбільші та, певно, найвідоміші широкому загалу. Перша пов’язана з узурпацією влади Януковичем 2010 року. Тоді Конституційний Суд «скасував» Конституцію 2004-го та повернув країну до президентсько-парламентської форми правління. 
«Якщо говорити про ознаки злочинної організації, то в нас загальна структура повідомлення про підозру вказує на те, що у 2010 році керівництво країни, прийшовши до влади, не мало наміру виконувати свої обов’язки. Натомість воно незаконно збагачувалося, розкрадаючи державне майно. А потім, не бажаючи втратити владу й відповідати за економічні злочини, жорстоко розганяло Майдан», — зауважив у коментарі Тижню начальник Департаменту спеціальних розслідувань Генпрокуратури Сергій Горбатюк. 
За його словами, наразі слідство крім уже відомих приватизацій обленерго та продажу Укртелекому розглядає низку інших епізодів. Утім, слідчий поки що не уточнює яких саме. 
«Якщо говорити про економічні злочини, то тут мова, зокрема, про приватизацію низки обленерго та Укртелекому. У розслідуванні певних злочинів, де задіяні вищі посадові особи, є просування. Водночас подеколи правоохоронні органи, очільники яких підозрюються в діяльності злочинної організації, не реагують. Проте економічні злочини колишньої влади не обмежуються лише приватизаціями. Є й інші моменти, вони перебувають у нашому полі зору й стануть наступним епізодом діяльності злочинної організації», — зазначив керівник Департаменту спецрозслідувань. 
Журналісти припускають, що основою для більшості інших стане обвинувачення щодо саме «скасування» Конституції, адже від цього моменту злочинна організація, яку створили Віктор Федорович і Ко, розгорнула свою діяльність на повну. Відтак усі інші порушення закону — чи то економічні, чи то пов’язані з порушенням прав і свобод громадян — можна розглядати як похідні. 
Детальніше читайте у черговому номері журналу « Український тиждень »
</post>
<signature>

</signature>
<external_links>

</external_links>
<country>UA</country>
<main_image>http://tyzhden.ua/main2/images/logo.jpg</main_image>
</document>
