<?xml version="1.0" encoding="UTF-8"?>
<document>
<type>mainstream</type>
<forum>http://breakit.se/feed/artiklar</forum>
<forum_title>breakit.se</forum_title>
<discussion_title>Nu ska Tictail få fart på sin försäljning - här är den nya planen</discussion_title>
<language>swedish</language>
<gmt_offset></gmt_offset>
<topic_url>http://breakit.se/artikel/4505/nu-ska-tictail-fa-fart-pa-sin-forsaljning-har-ar-den-nya-planen</topic_url>
<topic_text>
Mail 9 reaktioner Den hajpade e-handelsplattformen Tictail har bestämt sig för att börja tjäna pengar. ”Det här är inte någonting vi gör helt plötsligt eller för att vi är i akut behov av kapital&quot;, säger medgrundaren Birk Nilsson. 
Sedan Tictail grundades har bolaget gått från att vara en tjänst där småföretagare med ett fåtal klick kan dra igång en egen webbshop - till att vara en bredare marknadsplats fylld av produkter från småföretagare. 
Idag har bolaget över 125.000 separata onlinebutiker i sitt nätverk, som tillsammans bildar en Amazon-liknande plattform med mängder av prylar och independentvarumärken. 
Som kund kan du alltså både söka runt bland prylarna via marknadsplatsen på Tictail.com – men du kan även gå in och handla direkt på varje småföretagares unika e-handel. 
Ekonomiskt har det länge stått stilla för Tictail. Enligt bolagets svenska årsredovisning (dotterbolag till Tictails amerikanska moderbolag Tictail Inc.) omsätter bolaget knappt en miljon kronor, med en förlust på 24 miljoner kronor. 
Exakt hur det går globalt har bolaget hittills inte velat kommentera – men det svenska bolagets omsättningen ger en fingervisning. 
Men det ska det bli ändring på nu. I det tysta har Tictail under den senaste månaden börjat kapitalisera på sina hundratusentals kunder som startat butik via deras tjänst. 
Att starta en e-handesbutik är fortsatt kostnadsfritt, men nytt är att Tictail ska börja ta provision på alla försäljningar som sker via ”Tictail’s Marketplace”, som är den plattformen du som konsument kommer till när du går in på Tictail.com. 
Totalt tar Tictail 10 procent på varje köp som genomförs via deras marknadsplats. 
I praktiken innebär förändringen att du som driver en Tictail-butik kommer att tappa 10 procent av dina intäkter när du säljer en produkt som kunden hittat via Tictail Marketplace, medan du behåller hela kakan om kunden gått direkt in på din sida eller hittar den via Google. 
”Det här är inte någonting vi gör helt plötsligt eller för att vi är i akut behov av kapital, utan det är ett initiativ vi arbetat på i snart ett år som en förberedelse att investera i marknadsföring till vårt community. Samt ett resultat av tusentals dialoger med varumärken som ständigt vill nå ut till fler kunder och undrar hur vi kan bidra till det. Vår provision är till för att stödja vår aktiva investering i att driva försäljning till våra kunder”, skriver bolagets medgrundare Birk Nilsson till Breakit i ett mejl. 
Att gå med i Tictail Markets är idag frivilligt. Alla produkter finns med i sökregistret inledningsvis, och det första köpet som genomförs med hjälp av marknadsplatsen sker utan provision till Tictail. Väljer man att stanna kvar på marknadsplatsen därefter börjar provisionen däremot att ticka igång. 
”Vi investerar miljoner i att driva trafik och försäljning till dig och din företagssida på vår marknadsplats – utan några fasta kostnader. Din egna butik fungerar precis som förr och fortsätter att vara kostnadsfri. Vårt motto har alltid varit att vi inte ska tjäna pengar om du inte gör det.” 
Är 10 procent från säljarna en rimlig siffra? 
”Absolut. Vi tog fram vår provision utifrån samtal med tusentals kunder som i överväldigande grad var oerhört positiva till att behålla 90 procent av försäljningen från marknadsföring som vi betalar och driver till marknadsplatsen&quot;, säger Birk Nilsson. 
Tictail har mjukstartat sin satsning under de senaste månaderna. Enligt Birk Nilsson har mottagandet varit ”helt fantastiskt”. 
Huruvida det stämmer är svårt att bekräfta, men rimligtvis borde det finnas delade meningar kring den nya modellen. Entreprenörerna som driver Tictail-butikerna har trots allt ett 10-procentigt incitament att styra sina kunder direkt till sina egna sajter, snarare än att kunderna vänjer sig att handla via Tictail.com. 
Samtidigt har butikerna, som sagt, möjlighet att avstå från att synas på marknadsplatsen om de så vill. 
Ett annat frågetecken är hur marknadsplatsen påverkar de enskilda sajternas rankning i Google, så kallad sökmotorsoptimering. Om samma produkt och produkttext finns på två sajter skulle det potentiellt kunna påverka hur högt de enskilda Tictail-butikerna prioriteras i Googles sökfält. 
Tictail, som grundades 2011, tog i fjol in 190 miljoner kronor i riskkapital från en rad namnkunniga investerare, bland annat Creandum, Thrive Capital, Balderton och Acton Capital. 
Bolaget tvingades tidigare i år säga upp tio av sina anställda på grund av att bolaget behövde öka sitt ”fokus på konsumenterbjudanden&quot;. Taggar:
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://breakit.se/artikel/4505/nu-ska-tictail-fa-fart-pa-sin-forsaljning-har-ar-den-nya-planen</post_url>
<post_date>20160812</post_date>
<post_time>0428</post_time>
<username></username>
<post>
Mail 9 reaktioner Den hajpade e-handelsplattformen Tictail har bestämt sig för att börja tjäna pengar. ”Det här är inte någonting vi gör helt plötsligt eller för att vi är i akut behov av kapital&quot;, säger medgrundaren Birk Nilsson. 
Sedan Tictail grundades har bolaget gått från att vara en tjänst där småföretagare med ett fåtal klick kan dra igång en egen webbshop - till att vara en bredare marknadsplats fylld av produkter från småföretagare. 
Idag har bolaget över 125.000 separata onlinebutiker i sitt nätverk, som tillsammans bildar en Amazon-liknande plattform med mängder av prylar och independentvarumärken. 
Som kund kan du alltså både söka runt bland prylarna via marknadsplatsen på Tictail.com – men du kan även gå in och handla direkt på varje småföretagares unika e-handel. 
Ekonomiskt har det länge stått stilla för Tictail. Enligt bolagets svenska årsredovisning (dotterbolag till Tictails amerikanska moderbolag Tictail Inc.) omsätter bolaget knappt en miljon kronor, med en förlust på 24 miljoner kronor. 
Exakt hur det går globalt har bolaget hittills inte velat kommentera – men det svenska bolagets omsättningen ger en fingervisning. 
Men det ska det bli ändring på nu. I det tysta har Tictail under den senaste månaden börjat kapitalisera på sina hundratusentals kunder som startat butik via deras tjänst. 
Att starta en e-handesbutik är fortsatt kostnadsfritt, men nytt är att Tictail ska börja ta provision på alla försäljningar som sker via ”Tictail’s Marketplace”, som är den plattformen du som konsument kommer till när du går in på Tictail.com. 
Totalt tar Tictail 10 procent på varje köp som genomförs via deras marknadsplats. 
I praktiken innebär förändringen att du som driver en Tictail-butik kommer att tappa 10 procent av dina intäkter när du säljer en produkt som kunden hittat via Tictail Marketplace, medan du behåller hela kakan om kunden gått direkt in på din sida eller hittar den via Google. 
”Det här är inte någonting vi gör helt plötsligt eller för att vi är i akut behov av kapital, utan det är ett initiativ vi arbetat på i snart ett år som en förberedelse att investera i marknadsföring till vårt community. Samt ett resultat av tusentals dialoger med varumärken som ständigt vill nå ut till fler kunder och undrar hur vi kan bidra till det. Vår provision är till för att stödja vår aktiva investering i att driva försäljning till våra kunder”, skriver bolagets medgrundare Birk Nilsson till Breakit i ett mejl. 
Att gå med i Tictail Markets är idag frivilligt. Alla produkter finns med i sökregistret inledningsvis, och det första köpet som genomförs med hjälp av marknadsplatsen sker utan provision till Tictail. Väljer man att stanna kvar på marknadsplatsen därefter börjar provisionen däremot att ticka igång. 
”Vi investerar miljoner i att driva trafik och försäljning till dig och din företagssida på vår marknadsplats – utan några fasta kostnader. Din egna butik fungerar precis som förr och fortsätter att vara kostnadsfri. Vårt motto har alltid varit att vi inte ska tjäna pengar om du inte gör det.” 
Är 10 procent från säljarna en rimlig siffra? 
”Absolut. Vi tog fram vår provision utifrån samtal med tusentals kunder som i överväldigande grad var oerhört positiva till att behålla 90 procent av försäljningen från marknadsföring som vi betalar och driver till marknadsplatsen&quot;, säger Birk Nilsson. 
Tictail har mjukstartat sin satsning under de senaste månaderna. Enligt Birk Nilsson har mottagandet varit ”helt fantastiskt”. 
Huruvida det stämmer är svårt att bekräfta, men rimligtvis borde det finnas delade meningar kring den nya modellen. Entreprenörerna som driver Tictail-butikerna har trots allt ett 10-procentigt incitament att styra sina kunder direkt till sina egna sajter, snarare än att kunderna vänjer sig att handla via Tictail.com. 
Samtidigt har butikerna, som sagt, möjlighet att avstå från att synas på marknadsplatsen om de så vill. 
Ett annat frågetecken är hur marknadsplatsen påverkar de enskilda sajternas rankning i Google, så kallad sökmotorsoptimering. Om samma produkt och produkttext finns på två sajter skulle det potentiellt kunna påverka hur högt de enskilda Tictail-butikerna prioriteras i Googles sökfält. 
Tictail, som grundades 2011, tog i fjol in 190 miljoner kronor i riskkapital från en rad namnkunniga investerare, bland annat Creandum, Thrive Capital, Balderton och Acton Capital. 
Bolaget tvingades tidigare i år säga upp tio av sina anställda på grund av att bolaget behövde öka sitt ”fokus på konsumenterbjudanden&quot;. Taggar:
</post>
<signature>

</signature>
<external_links>

</external_links>
<country>SE</country>
<main_image>http://breakit.se/artikel/img/4505</main_image>
</document>
