<?xml version="1.0" encoding="UTF-8"?>
<document>
<type>mainstream</type>
<forum>http://www.remate.ph/category/opinions/feed/</forum>
<forum_title>Opinions – Remate</forum_title>
<discussion_title>BIKTIMA NG SALOT</discussion_title>
<language>tagalog</language>
<gmt_offset></gmt_offset>
<topic_url>http://www.remate.ph/2016/08/biktima-ng-salot/</topic_url>
<topic_text>
Home &gt; Opinions &gt; BIKTIMA NG SALOT BIKTIMA NG SALOT Tweet 
HINDI kaila na ibang klaseng lider itong si Presidente Rodrigo Duterte sapagkat bukod sa iba ang estilo niya sa pagpapatakbo ng bansa ay matatag talaga ang kanyang paninindigan at matibay ang “political will” na talagang kailangang-kailangan upang mabago ang takbo ng kapalaran ng ating Inang Bayan. 
Hindi man ako bumoto noong eleksyon kay Pangulong Duterte, gumagalang naman ako sa mandatong ibinigay ng mamamayan sa kanya at tanggap na ito ang nanalong Presidente kaya wala akong karapatan na tumutol sa pagpapatupad nito ng kanyang pangako na patitigilin ang pagkalat ng droga. 
Ngayon nga ay nangyayari na ito. Unti-unting inuubos ang mga taong sangkot sa bentahan at paggamit ng droga. Nandiyang may police operation na roon itinutumba ang mga user at pushers at may drug operation na nanghuhuli ng mga tulak at nagsasampa ng kaso sa piskalya. 
Matindi sa lahat, ang pagpapangalan ni Presidente Digong sa mga pulis, opisyal ng pamahalaan at iba pang personalidad na sangkot sa sindikato ng droga. Ibang usapin na ang mga mali sa detalyeng ipinalabas bagaman sinasabing na-validate at re-validated ang impormasyon bago isiniwalat ng Pangulo. 
Natural, masakit para sa pamilya ng napangalanan (lalo’t ang totoo ay walang kinalaman) ang pangyayari na nagiging ugat ng pagkakawatak-watak ng kanilang pamilya. Taon nga naman ang inabot bago nila napatatag ang kanilang pangalan na masisira lang sa isang iglap. 
Pero nakabibilib itong si Quezon City Mayor Herbert Bautista na pilit ibinabagsak ng hindi nagpapakilalang kalaban sa pulitika. Pilit siyang isinasangkot sa droga gayong ang totoo ay ang nag-aakusa sa kanya ang totoong kabilang sa sindikato ng droga. Mabuti na lang at matatag si Mayor Bistek sa gitna ng pilit na pagwasak sa kanyang pangalan ng kalabang walang bayag upang manindigan sa mga kabalbalang siya at ang kasama niya sa pamahalaan ng dating nakaupo sa Malakanyang ang may kagagawan. 
Binabanatan si Mayor Bautista dahil sa isyu ng pagpopositibo sa paggamit ng droga ng kanyang kapatid na si Konsehal Hero Bautista nang sumailalim ito sa drug test. Nang tanungin ang actor/comedian-politician kaugnay sa isyu, buong tatag na sinagot niya ito nang walang kagatol-gatol. Kung nagpositibo nga ang kanyang kapatid sa paggamit ng droga ay biktima lang ito. Wala nga namang pinipiling biktima ang droga, mayaman o mahirap, posibleng mahikayat sa paggamit nito. 
Hindi niya itinatwa ang kapatid at sa halip ay sinabing kung sakaling totoo, kanya itong dadalhin sa rehabilitation center para ipagamot. Tama naman ang kailangan ng mga taong na-hook sa droga ay pagkalinga at unawa ng kanilang kasama sa buhay o pamilya. 
Ang mga taong umuunawa sa kanila ang magbibigay sa kanila ng lakas ng loob upang magbagong buhay at muling harapin ang bukas. PAKUROT/LEA BOTONES loading...
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.remate.ph/2016/08/biktima-ng-salot/</post_url>
<post_date>20160811</post_date>
<post_time>1048</post_time>
<username>Gilbert</username>
<post>
Home &gt; Opinions &gt; BIKTIMA NG SALOT BIKTIMA NG SALOT Tweet 
HINDI kaila na ibang klaseng lider itong si Presidente Rodrigo Duterte sapagkat bukod sa iba ang estilo niya sa pagpapatakbo ng bansa ay matatag talaga ang kanyang paninindigan at matibay ang “political will” na talagang kailangang-kailangan upang mabago ang takbo ng kapalaran ng ating Inang Bayan. 
Hindi man ako bumoto noong eleksyon kay Pangulong Duterte, gumagalang naman ako sa mandatong ibinigay ng mamamayan sa kanya at tanggap na ito ang nanalong Presidente kaya wala akong karapatan na tumutol sa pagpapatupad nito ng kanyang pangako na patitigilin ang pagkalat ng droga. 
Ngayon nga ay nangyayari na ito. Unti-unting inuubos ang mga taong sangkot sa bentahan at paggamit ng droga. Nandiyang may police operation na roon itinutumba ang mga user at pushers at may drug operation na nanghuhuli ng mga tulak at nagsasampa ng kaso sa piskalya. 
Matindi sa lahat, ang pagpapangalan ni Presidente Digong sa mga pulis, opisyal ng pamahalaan at iba pang personalidad na sangkot sa sindikato ng droga. Ibang usapin na ang mga mali sa detalyeng ipinalabas bagaman sinasabing na-validate at re-validated ang impormasyon bago isiniwalat ng Pangulo. 
Natural, masakit para sa pamilya ng napangalanan (lalo’t ang totoo ay walang kinalaman) ang pangyayari na nagiging ugat ng pagkakawatak-watak ng kanilang pamilya. Taon nga naman ang inabot bago nila napatatag ang kanilang pangalan na masisira lang sa isang iglap. 
Pero nakabibilib itong si Quezon City Mayor Herbert Bautista na pilit ibinabagsak ng hindi nagpapakilalang kalaban sa pulitika. Pilit siyang isinasangkot sa droga gayong ang totoo ay ang nag-aakusa sa kanya ang totoong kabilang sa sindikato ng droga. Mabuti na lang at matatag si Mayor Bistek sa gitna ng pilit na pagwasak sa kanyang pangalan ng kalabang walang bayag upang manindigan sa mga kabalbalang siya at ang kasama niya sa pamahalaan ng dating nakaupo sa Malakanyang ang may kagagawan. 
Binabanatan si Mayor Bautista dahil sa isyu ng pagpopositibo sa paggamit ng droga ng kanyang kapatid na si Konsehal Hero Bautista nang sumailalim ito sa drug test. Nang tanungin ang actor/comedian-politician kaugnay sa isyu, buong tatag na sinagot niya ito nang walang kagatol-gatol. Kung nagpositibo nga ang kanyang kapatid sa paggamit ng droga ay biktima lang ito. Wala nga namang pinipiling biktima ang droga, mayaman o mahirap, posibleng mahikayat sa paggamit nito. 
Hindi niya itinatwa ang kapatid at sa halip ay sinabing kung sakaling totoo, kanya itong dadalhin sa rehabilitation center para ipagamot. Tama naman ang kailangan ng mga taong na-hook sa droga ay pagkalinga at unawa ng kanilang kasama sa buhay o pamilya. 
Ang mga taong umuunawa sa kanila ang magbibigay sa kanila ng lakas ng loob upang magbagong buhay at muling harapin ang bukas. PAKUROT/LEA BOTONES loading...
</post>
<signature>

</signature>
<external_links>

</external_links>
<country>PH</country>
<main_image>http://www.remate.ph/wp-content/uploads/2016/08/pakurot2-1.jpg</main_image>
</document>
