<?xml version="1.0" encoding="UTF-8"?>
<document>
<type>mainstream</type>
<forum>http://www.remate.ph/category/opinions/feed/</forum>
<forum_title>Opinions – Remate</forum_title>
<discussion_title>INUTIL NA LABAN SA DROGA ANG HUDIKATURA</discussion_title>
<language>tagalog</language>
<gmt_offset></gmt_offset>
<topic_url>http://www.remate.ph/2016/08/inutil-na-laban-sa-droga-ang-hudikatura/</topic_url>
<topic_text>
Home &gt; Opinions &gt; INUTIL NA LABAN SA DROGA ANG HUDIKATURA INUTIL NA LABAN SA DROGA ANG HUDIKATURA Tweet 
SA palitan ng maaanghang na salita ukol sa droga sa pagitan ng Ehekutibo na pinamumunuan ng Pangulo ng bansa at ng Hudikatura na pinamumunuan naman ng Chief Justice, may lumitaw na katotohanan na dapat harapin. 
Ang katotohanan ay ang kainutilan ng Hudikatura na tumulong sa pagresolba sa napakalaking problema sa droga na sumisira na sa buhay ng milyon-milyong mamamayan. 
500,000 SUMUKO 
Isang buwan at 11 araw o 42 araw pa lang na nakaupo si Pangulong Rodrigo ‘Digong’ Duterte ngunit nahalukay na nito ang lungga ng droga. 
Bagaman hindi pa lumilitaw ang lahat ng sangkot sa droga na user, pusher, druglord at protektor ng mga ito na nasa 3-7 milyong katao, napakalaking tagumpay na ang pagsuko sa mga awtoridad ng nasa 500,000 kataong sangkot sa droga. 
Kahit kailan sa kasaysayan ng Pinas ay walang nakagawa nito na administrasyon kundi ang kay Duterte lamang. 
Totoo palang napakalaki na ang pwersa ng mga mamamayan at pamahalaan para sa paggawa ng krimen o kaya’y nagiging wala nang silbi dahil sa pagkasira ng utak at katawan ng mga ito sa droga. 
KAKARAMPOT NA HUDIKATURA 
Kung titingnan naman ang nagawa na ng Hudikatura laban sa droga, mabibilang ito sa daliri kumpara sa nagawa na ng Ehekutibo ngayon. 
Kung may libo mang napalitaw, napatunayan at naparusahan ng Hukuman, katiting lang ang performance na ito kumpara sa nagawa ng Ehekutibo sa mga araw na ito. 
Kahit pagsama-samahin pa ang nagawa ng Hudikatura sa nakaraang 100 taon laban sa droga, lumilitaw pa ring katiting ito kumpara sa nagawa ng administrasyong Duterte sa nakaraang 42 araw. 
At dito kitang-kita ang kainutilan ng Hudikatura sa pagsugpo sa droga na nagiging ugat na ng napakalalaking problema ng bansa: ang paglitaw ng mga karumal-dumal na krimen at pagkasira ng utak, katawan at buhay hindi lang ng mga indibidwal kundi ng maraming pamilya. 
Pati ang pamahalaan na dapat na maglingkod at magprotekta ng mga mamamayan bilang pangunahing tungkulin nito ay hindi rin gaanong matagumpay na natutulungan ng Hudikatura. 
May mga pagkakataon pa ngang ang Hudikatura mismo ang nagiging sagabal para sa paglaya ng bayan sa droga. 
MGA SANGKOT NG HUWES 
Ang pagkakasangkot ng mga huwes sa droga sa iba’t ibang anyo ang isang sagabal laban sa droga. 
Hindi na mabilang sa daliri ang mga kaso sa droga na pinagtatakhan ng mga pulis kung bakit dini-dismiss ng mga huwes, kahit pa katuwang nila ang mga piskal na masugid na lumalaban sa droga. 
At hindi rin mabilang sa daliri ang mga huwes na pinagsususpetsahang tuwirang nakikinabang sa mga salaping pinakakawalan ng mga sangkot sa droga kaugnay ng mga kasong kinahaharap ng mga ito. 
Hindi rin mabilang sa daliri ang mga huwes na walang yagbols sa laban sa droga kaya naman kapuna-puna ang paisa-isang mga huwes na humahawak sa mga kasong ganito. 
Mas mahal ng mga huwes ang kanilang mga sarili at pansariling interes kaysa isulong ang katarungan at paghahari o pag-iral ng batas at Konstitusyon kaugnay ng droga. 
At dito lumitaw ang pagpapangalan ni Pang. Duterte ng ilang huwes na maaaring sangkot sa droga. 
PAGLILINIS NG BAKURAN 
Para sa atin, ang layunin ng Pangulo sa pagpapangalan ng mga huwes kaugnay ng droga ay para tumigil na ang mga huwes na taong droga at sa halip ay tumulong ang mga ito sa laban sa krimeng ito. At kasama sa laban sa droga ang paglilinis mismo ng Hudikatura sa bakuran nito. 
Isa pa, hindi dapat na malibre ang mga huwes sa pagpapairal ng batas laban pa rin sa salot. 
Kung talagang sangkot ang mga ito sa ngalan ng salapi o kapabayaan o sadyang pag-iwas sa paggampan ng tungkulin, dapat na managot ang mga ito sa batas. 
Walang lugar ang mga ganitong huwes sa bayang nais na magbago mula sa paghahari ng droga. 
MABILIS NA KATARUNGAN 
Para maging epektibo ang laban ng Hudikatura laban sa droga, ano-ano kaya ang naiisip ngayon ng pamunuan nito? 
Isa sa mga hinahanap-hanap ng mga mamamayan mula sa hudikatura ay ang mabilis na pagtakbo ng katarungan laban sa mga gumagawa ng krimen na may kaugnayan sa droga. 
Mula sa municipal trial court hanggang sa Supreme Court en banc, karaniwang nagtatagal ang resolusyon ng kaso sa 10-20 taon, kasama na ang droga. 
Paano pabibilisin ng Hudikatura ang pagdadala ng katarungan sa mga biktima katapat ng paggigiit ng pagturing sa isang akusado na inosente hanggang hindi ito napatutunayang nagkasala ng hukuman? 
At paano pigilin ang mga nasa hudikatura na magiging protektor, pabaya at matakutin sa mga lord ng droga? 
oOo Anomang reklamo o puna ay maaaring iparating sa www.remate.ph o i-text sa 09214303333. ULTIMATUM/BENNY ANTIPORDA loading...
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.remate.ph/2016/08/inutil-na-laban-sa-droga-ang-hudikatura/</post_url>
<post_date>20160811</post_date>
<post_time>1045</post_time>
<username>Gilbert</username>
<post>
Home &gt; Opinions &gt; INUTIL NA LABAN SA DROGA ANG HUDIKATURA INUTIL NA LABAN SA DROGA ANG HUDIKATURA Tweet 
SA palitan ng maaanghang na salita ukol sa droga sa pagitan ng Ehekutibo na pinamumunuan ng Pangulo ng bansa at ng Hudikatura na pinamumunuan naman ng Chief Justice, may lumitaw na katotohanan na dapat harapin. 
Ang katotohanan ay ang kainutilan ng Hudikatura na tumulong sa pagresolba sa napakalaking problema sa droga na sumisira na sa buhay ng milyon-milyong mamamayan. 
500,000 SUMUKO 
Isang buwan at 11 araw o 42 araw pa lang na nakaupo si Pangulong Rodrigo ‘Digong’ Duterte ngunit nahalukay na nito ang lungga ng droga. 
Bagaman hindi pa lumilitaw ang lahat ng sangkot sa droga na user, pusher, druglord at protektor ng mga ito na nasa 3-7 milyong katao, napakalaking tagumpay na ang pagsuko sa mga awtoridad ng nasa 500,000 kataong sangkot sa droga. 
Kahit kailan sa kasaysayan ng Pinas ay walang nakagawa nito na administrasyon kundi ang kay Duterte lamang. 
Totoo palang napakalaki na ang pwersa ng mga mamamayan at pamahalaan para sa paggawa ng krimen o kaya’y nagiging wala nang silbi dahil sa pagkasira ng utak at katawan ng mga ito sa droga. 
KAKARAMPOT NA HUDIKATURA 
Kung titingnan naman ang nagawa na ng Hudikatura laban sa droga, mabibilang ito sa daliri kumpara sa nagawa na ng Ehekutibo ngayon. 
Kung may libo mang napalitaw, napatunayan at naparusahan ng Hukuman, katiting lang ang performance na ito kumpara sa nagawa ng Ehekutibo sa mga araw na ito. 
Kahit pagsama-samahin pa ang nagawa ng Hudikatura sa nakaraang 100 taon laban sa droga, lumilitaw pa ring katiting ito kumpara sa nagawa ng administrasyong Duterte sa nakaraang 42 araw. 
At dito kitang-kita ang kainutilan ng Hudikatura sa pagsugpo sa droga na nagiging ugat na ng napakalalaking problema ng bansa: ang paglitaw ng mga karumal-dumal na krimen at pagkasira ng utak, katawan at buhay hindi lang ng mga indibidwal kundi ng maraming pamilya. 
Pati ang pamahalaan na dapat na maglingkod at magprotekta ng mga mamamayan bilang pangunahing tungkulin nito ay hindi rin gaanong matagumpay na natutulungan ng Hudikatura. 
May mga pagkakataon pa ngang ang Hudikatura mismo ang nagiging sagabal para sa paglaya ng bayan sa droga. 
MGA SANGKOT NG HUWES 
Ang pagkakasangkot ng mga huwes sa droga sa iba’t ibang anyo ang isang sagabal laban sa droga. 
Hindi na mabilang sa daliri ang mga kaso sa droga na pinagtatakhan ng mga pulis kung bakit dini-dismiss ng mga huwes, kahit pa katuwang nila ang mga piskal na masugid na lumalaban sa droga. 
At hindi rin mabilang sa daliri ang mga huwes na pinagsususpetsahang tuwirang nakikinabang sa mga salaping pinakakawalan ng mga sangkot sa droga kaugnay ng mga kasong kinahaharap ng mga ito. 
Hindi rin mabilang sa daliri ang mga huwes na walang yagbols sa laban sa droga kaya naman kapuna-puna ang paisa-isang mga huwes na humahawak sa mga kasong ganito. 
Mas mahal ng mga huwes ang kanilang mga sarili at pansariling interes kaysa isulong ang katarungan at paghahari o pag-iral ng batas at Konstitusyon kaugnay ng droga. 
At dito lumitaw ang pagpapangalan ni Pang. Duterte ng ilang huwes na maaaring sangkot sa droga. 
PAGLILINIS NG BAKURAN 
Para sa atin, ang layunin ng Pangulo sa pagpapangalan ng mga huwes kaugnay ng droga ay para tumigil na ang mga huwes na taong droga at sa halip ay tumulong ang mga ito sa laban sa krimeng ito. At kasama sa laban sa droga ang paglilinis mismo ng Hudikatura sa bakuran nito. 
Isa pa, hindi dapat na malibre ang mga huwes sa pagpapairal ng batas laban pa rin sa salot. 
Kung talagang sangkot ang mga ito sa ngalan ng salapi o kapabayaan o sadyang pag-iwas sa paggampan ng tungkulin, dapat na managot ang mga ito sa batas. 
Walang lugar ang mga ganitong huwes sa bayang nais na magbago mula sa paghahari ng droga. 
MABILIS NA KATARUNGAN 
Para maging epektibo ang laban ng Hudikatura laban sa droga, ano-ano kaya ang naiisip ngayon ng pamunuan nito? 
Isa sa mga hinahanap-hanap ng mga mamamayan mula sa hudikatura ay ang mabilis na pagtakbo ng katarungan laban sa mga gumagawa ng krimen na may kaugnayan sa droga. 
Mula sa municipal trial court hanggang sa Supreme Court en banc, karaniwang nagtatagal ang resolusyon ng kaso sa 10-20 taon, kasama na ang droga. 
Paano pabibilisin ng Hudikatura ang pagdadala ng katarungan sa mga biktima katapat ng paggigiit ng pagturing sa isang akusado na inosente hanggang hindi ito napatutunayang nagkasala ng hukuman? 
At paano pigilin ang mga nasa hudikatura na magiging protektor, pabaya at matakutin sa mga lord ng droga? 
oOo Anomang reklamo o puna ay maaaring iparating sa www.remate.ph o i-text sa 09214303333. ULTIMATUM/BENNY ANTIPORDA loading...
</post>
<signature>

</signature>
<external_links>

</external_links>
<country>PH</country>
<main_image>http://www.remate.ph/wp-content/uploads/2016/08/benny-antiporda12-5.jpg</main_image>
</document>
