<?xml version="1.0" encoding="UTF-8"?>
<document>
<type>mainstream</type>
<forum>http://www.ilkka.fi/cmlink/ilkka-fi-online-1.991282</forum>
<forum_title>Ilkka.fi - Online</forum_title>
<discussion_title>Suurlähettiläs: Thaimaan iskuissa ei tiettävästi suomalaisuhreja</discussion_title>
<language>finnish</language>
<gmt_offset></gmt_offset>
<topic_url>http://www.ilkka.fi/uutiset/ulkomaat/suurl%C3%A4hettil%C3%A4s-thaimaan-iskuissa-ei-tiett%C3%A4v%C3%A4sti-suomalaisuhreja-1.2103356</topic_url>
<topic_text>
Suurlähettiläs: Thaimaan iskuissa ei tiettävästi suomalaisuhreja 12.08.2016 08:39 Poliisi vartioi aluetta, jossa pommi räjähti Hua Hinissä Thaimaassa. LEHTIKUVA/AFP BANGKOK Suomen Bangkokin-suurlähetystön tiedossa ei ole, että Thaimaan pommi-iskuissa olisi kuollut tai haavoittunut suomalaisia taikka pohjoismaalaisia, kertoo suurlähettiläs Kirsti Westphalen. Hänen mukaansa matkustusilmoituksen tehneitä suomalaisia tavoitellaan parasta aikaa. 
Thaimaassa eilisiltana ja viime yönä Suomen aikaa tapahtuneissa pommi-iskuissa kuoli ainakin neljä ihmistä. Suurlähetystö kehottaa maassa olevia suomalaisia tarkkaavaisuuteen ja välttämään kiireisimpiä turistialueita sekä seuraamaan viranomaisten ohjeita. 
–  Thaimaahan aikovien suomalaisturistien ei ole syytä perua matkaansa räjähdysten takia, mutta suurlähetystön ohjeita varovaisuudesta kannattaa noudattaa, Westphalen sanoo. &quot;Thaimaassa hyvin vähän suomalaisia&quot; 
Westphalenin mukaan Thaimaassa on tällä hetkellä hyvin vähän suomalaisia, joskin heidän tarkkaa lukumääräänsä on vaikea arvioida. Suomalaisten Thaimaan-matkustuskausi ajoittuu vuodenvaihteeseen. 
–  Valtaosa Thaimaan-matkailijoista tulee Etelä-Euroopasta ja Kiinasta tähän aikaan vuodesta. 
Suomen suurlähetystö on saanut Thaimaassa olevilta suomalaisilta joitakin kommentteja Facebookin kautta pommi-iskujen jälkeen. Suurlähetystö on koettanut tavoitella erityisesti Hua Hinissa olevia suomalaisia saadakseen tietoa kaupungin tilanteesta. 
–  Useat kontaktihenkilömme Hua Hinissä ovat kuitenkin poissa kaupungista tällä hetkellä. Yleisesti ottaen kaikki vaikuttaa olevan hyvin, Westphalen sanoo. Ei tietoa tekijästä 
Westphalenin mukaan iskujen tekijästä ei ole vielä tietoa. Suurlähettiläs arvelee, että tapahtumat saattavat liittyä Thaimaan jakautuneen yhteiskunnan poliittiseen levottomuuteen ja viimeviikkoiseen kansanäänestykseen sotilasjuntan laatimasta perustuslaista. Laki hyväksyttiin kansanäänestyksessä. 
–  Kansanäänestys ei ollut avoin, demokraattinen prosessi. Maassa muun muassa pidätettiin ihmisiä, jotka ilmoittivat vastustavansa lakia. 
Thaimaan eteläisimmissä maakunnissa kytee puolestaan muslimiväestöön liittyvä etnis-kansallinen konflikti, Westphalen sanoo. 
–  Muslimit haluavat lisätä itsemääräämisoikeuttaan. Aikaisemmin iskuja ei ole kuitenkaan ulotettu turistikohteisiin. 
Bangkokissa on tänään suuri, paikallinen juhlapäivä, Westphalen sanoo. Hänen mukaansa kaupungissa juhlitaan kuningattaren syntymäpäivää ja äitienpäivää. 
–  Liikenne kaupungissa on hyvin vähäistä. Iskut vaikuttanevat päivän kulkuun niin, että viranomaiset ovat erittäin tarkkoja turvallisuudesta. Yksi tiedossa oleva uhri 
Thaimaan eilisen kaksoispommi-iskun tiettävästi ainoa kuolonuhri oli paikallinen nainen, joka myi papaijoita kadulla. Iskussa haavoittui 19 muuta ihmistä, joiden joukossa on ulkomaalaisia turisteja. 
Ulkoministeriöstä kerrottiin illalla STT:lle, että uhrien joukossa ei tämän hetkisen tiedon mukaan ole suomalaisia. 
Haavoittuneiden vammojen vakavuudesta ei vielä ole tietoa. Paikallisten tiedotusvälineiden kuvien perusteella osa vaikuttaa saaneen vain lieviä vammoja. 
Iskut tehtiin ulkomaisten ja paikallisten lomailijoiden suosimassa Hua Hinissä, joka sijaitsee Siaminlahden rannalla noin 200 kilometrin päässä pääkaupunki Bangkokista. 
Thaimaan poliittinen tilanne on ollut jännitteinen jo useita vuosia, mutta turisteihin kohdistuvat pommi-iskut ovat harvinaisia. Edellisestä isosta pommi-iskusta tulee kuluneeksi vuosi ensi keskiviikkona. Tuolloin pommi Bangkokissa tappoi 20 ihmistä, joista suurin osa oli ulkomaalaisia turisteja. 
Hua Hiniin tekevät talvisin Suomesta matkoja ainakin Aurinkomatkat
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.ilkka.fi/uutiset/ulkomaat/suurl%C3%A4hettil%C3%A4s-thaimaan-iskuissa-ei-tiett%C3%A4v%C3%A4sti-suomalaisuhreja-1.2103356</post_url>
<post_date>20160812</post_date>
<post_time>0539</post_time>
<username></username>
<post>
Suurlähettiläs: Thaimaan iskuissa ei tiettävästi suomalaisuhreja 12.08.2016 08:39 Poliisi vartioi aluetta, jossa pommi räjähti Hua Hinissä Thaimaassa. LEHTIKUVA/AFP BANGKOK Suomen Bangkokin-suurlähetystön tiedossa ei ole, että Thaimaan pommi-iskuissa olisi kuollut tai haavoittunut suomalaisia taikka pohjoismaalaisia, kertoo suurlähettiläs Kirsti Westphalen. Hänen mukaansa matkustusilmoituksen tehneitä suomalaisia tavoitellaan parasta aikaa. 
Thaimaassa eilisiltana ja viime yönä Suomen aikaa tapahtuneissa pommi-iskuissa kuoli ainakin neljä ihmistä. Suurlähetystö kehottaa maassa olevia suomalaisia tarkkaavaisuuteen ja välttämään kiireisimpiä turistialueita sekä seuraamaan viranomaisten ohjeita. 
–  Thaimaahan aikovien suomalaisturistien ei ole syytä perua matkaansa räjähdysten takia, mutta suurlähetystön ohjeita varovaisuudesta kannattaa noudattaa, Westphalen sanoo. &quot;Thaimaassa hyvin vähän suomalaisia&quot; 
Westphalenin mukaan Thaimaassa on tällä hetkellä hyvin vähän suomalaisia, joskin heidän tarkkaa lukumääräänsä on vaikea arvioida. Suomalaisten Thaimaan-matkustuskausi ajoittuu vuodenvaihteeseen. 
–  Valtaosa Thaimaan-matkailijoista tulee Etelä-Euroopasta ja Kiinasta tähän aikaan vuodesta. 
Suomen suurlähetystö on saanut Thaimaassa olevilta suomalaisilta joitakin kommentteja Facebookin kautta pommi-iskujen jälkeen. Suurlähetystö on koettanut tavoitella erityisesti Hua Hinissa olevia suomalaisia saadakseen tietoa kaupungin tilanteesta. 
–  Useat kontaktihenkilömme Hua Hinissä ovat kuitenkin poissa kaupungista tällä hetkellä. Yleisesti ottaen kaikki vaikuttaa olevan hyvin, Westphalen sanoo. Ei tietoa tekijästä 
Westphalenin mukaan iskujen tekijästä ei ole vielä tietoa. Suurlähettiläs arvelee, että tapahtumat saattavat liittyä Thaimaan jakautuneen yhteiskunnan poliittiseen levottomuuteen ja viimeviikkoiseen kansanäänestykseen sotilasjuntan laatimasta perustuslaista. Laki hyväksyttiin kansanäänestyksessä. 
–  Kansanäänestys ei ollut avoin, demokraattinen prosessi. Maassa muun muassa pidätettiin ihmisiä, jotka ilmoittivat vastustavansa lakia. 
Thaimaan eteläisimmissä maakunnissa kytee puolestaan muslimiväestöön liittyvä etnis-kansallinen konflikti, Westphalen sanoo. 
–  Muslimit haluavat lisätä itsemääräämisoikeuttaan. Aikaisemmin iskuja ei ole kuitenkaan ulotettu turistikohteisiin. 
Bangkokissa on tänään suuri, paikallinen juhlapäivä, Westphalen sanoo. Hänen mukaansa kaupungissa juhlitaan kuningattaren syntymäpäivää ja äitienpäivää. 
–  Liikenne kaupungissa on hyvin vähäistä. Iskut vaikuttanevat päivän kulkuun niin, että viranomaiset ovat erittäin tarkkoja turvallisuudesta. Yksi tiedossa oleva uhri 
Thaimaan eilisen kaksoispommi-iskun tiettävästi ainoa kuolonuhri oli paikallinen nainen, joka myi papaijoita kadulla. Iskussa haavoittui 19 muuta ihmistä, joiden joukossa on ulkomaalaisia turisteja. 
Ulkoministeriöstä kerrottiin illalla STT:lle, että uhrien joukossa ei tämän hetkisen tiedon mukaan ole suomalaisia. 
Haavoittuneiden vammojen vakavuudesta ei vielä ole tietoa. Paikallisten tiedotusvälineiden kuvien perusteella osa vaikuttaa saaneen vain lieviä vammoja. 
Iskut tehtiin ulkomaisten ja paikallisten lomailijoiden suosimassa Hua Hinissä, joka sijaitsee Siaminlahden rannalla noin 200 kilometrin päässä pääkaupunki Bangkokista. 
Thaimaan poliittinen tilanne on ollut jännitteinen jo useita vuosia, mutta turisteihin kohdistuvat pommi-iskut ovat harvinaisia. Edellisestä isosta pommi-iskusta tulee kuluneeksi vuosi ensi keskiviikkona. Tuolloin pommi Bangkokissa tappoi 20 ihmistä, joista suurin osa oli ulkomaalaisia turisteja. 
Hua Hiniin tekevät talvisin Suomesta matkoja ainakin Aurinkomatkat
</post>
<signature>

</signature>
<external_links>

</external_links>
<country>FI</country>
<main_image>http://www.ilkka.fi/polopoly_fs/1.2103666!/image/image.jpg_gen/derivatives/landscape_970/image.jpg</main_image>
</document>
