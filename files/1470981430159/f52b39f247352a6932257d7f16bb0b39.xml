<?xml version="1.0" encoding="UTF-8"?>
<document>
<type>mainstream</type>
<forum>http://www.aranes.org/web/?feed=rss2</forum>
<forum_title>aranes.org</forum_title>
<discussion_title>Hèira d’artesania “Hèt a man, hèt aciu” deth 16 ath 18 d’agost</discussion_title>
<language>catalan</language>
<gmt_offset></gmt_offset>
<topic_url>http://www.aranes.org/web/?p=415746</topic_url>
<topic_text>
• 25 artesans e productors agroalimentaris de diferenti sectors participen ena hèira damb era venta de productes dera Val d’Aran. 
• Pendent es diferentes jornades auràn talhèrs e se realizarà ua tòia d’ua cistalha damb productes artesanaus. 


Un an mès era Val d’Aran acuelh ua naua edicion dera hèira Hèt a man, hèt aciu , qu’organize eth Conselh Generau d’Aran, e qu’aurà lòc en Vielha (Passèg dera Libertat) es dies 16, 17 e 18 d’agost de 10:30 a 14:30 ores e de 16:30 a 21:00 ores . Se tracte d’ua hèira qu’enguan arribe ara sua VIIau edicion e qu’a coma objectiu promòir as artesans e es productes dera Val d’Aran. 
Aguesta hèira s’organize damb era collaboracion dera Deputacion de Lleida, Ajuntament de Vielha e Mijaran, Associacion d’Artesans e Artistes dera Val d’Aran, productors dera marca de garantia “Productes dera Val d’Aran” e dera Associacion de Cases de Pagés ena Val d’Aran. 
Enguan era hèira compde damb un totau de 25 artesans e productors agroalimentaris de diferenti sectors: paèrs, veire, ceramica, bijuteria, sabons, texil, rebosteria e begudes entre d’auti. Ua grana representacion dera produccion artesanau que s’elabòre ena Val d’Aran. 
“Damb aguesta hèira volem dar a conéisher, tant as aranesi coma ara gent que mos visite en ostiu, es diferenti sectors artesanaus dera man des sòns productors que representen ua activitat importanta laguens deth comèrç locau” a manifestat era conselhèra de Torisme e Desvolopament Economic d’Aran, Anna Díaz. 
Pendent es 3 dies, es visitants ara hèira poderàn apropar-se as estands entà crompar es productes. Ath delà, pes tardes, poderàn gaudir de diferenti talhèrs e demostracions a cargue des madeishi artesans. 
Ara fin dera hèira, eth dimenge 18 d’agost, entàs 20:00 ores , se realizarà era tòia d’ua cistalha complèta damb productes de toti es artesans que participen e que includís tanben ua dimenjada en ua des cases de pagès dera Val d’Aran . 

TALHÈRS DE “HÈT A MAN, HÈT ACIU” 
• De 17:30 a 19:00 ores: 

– Elabòra era tua pasta de dents, a cargue deth Jardin des hades. 
– Demostracion d’elabòracion d’ua cabana damb fibres vegetaus, a cargue de Paèrs Bausen. 
– Hèm ua tarjeta suspresa!, a cargue d’Alicia Mitjans. 

– Decòra e pinta era tua caisheta, a cargue d’Olga Zubatii. 
– Talhèr de bombes e saus de banh, a cargue de Sabons Careça. 
– Talhèr de parpalhòles, a cargue de Berd e Blu. 

– Telar artistic, a cargue deth Talhèr textil de Bausen. 
– Talhèr de clauèrs e bracelets de macramè, a cargue de Baobab artesania.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.aranes.org/web/?p=415746</post_url>
<post_date>20160811</post_date>
<post_time>1101</post_time>
<username>Nuria Sanjuan</username>
<post>
• 25 artesans e productors agroalimentaris de diferenti sectors participen ena hèira damb era venta de productes dera Val d’Aran. 
• Pendent es diferentes jornades auràn talhèrs e se realizarà ua tòia d’ua cistalha damb productes artesanaus. 


Un an mès era Val d’Aran acuelh ua naua edicion dera hèira Hèt a man, hèt aciu , qu’organize eth Conselh Generau d’Aran, e qu’aurà lòc en Vielha (Passèg dera Libertat) es dies 16, 17 e 18 d’agost de 10:30 a 14:30 ores e de 16:30 a 21:00 ores . Se tracte d’ua hèira qu’enguan arribe ara sua VIIau edicion e qu’a coma objectiu promòir as artesans e es productes dera Val d’Aran. 
Aguesta hèira s’organize damb era collaboracion dera Deputacion de Lleida, Ajuntament de Vielha e Mijaran, Associacion d’Artesans e Artistes dera Val d’Aran, productors dera marca de garantia “Productes dera Val d’Aran” e dera Associacion de Cases de Pagés ena Val d’Aran. 
Enguan era hèira compde damb un totau de 25 artesans e productors agroalimentaris de diferenti sectors: paèrs, veire, ceramica, bijuteria, sabons, texil, rebosteria e begudes entre d’auti. Ua grana representacion dera produccion artesanau que s’elabòre ena Val d’Aran. 
“Damb aguesta hèira volem dar a conéisher, tant as aranesi coma ara gent que mos visite en ostiu, es diferenti sectors artesanaus dera man des sòns productors que representen ua activitat importanta laguens deth comèrç locau” a manifestat era conselhèra de Torisme e Desvolopament Economic d’Aran, Anna Díaz. 
Pendent es 3 dies, es visitants ara hèira poderàn apropar-se as estands entà crompar es productes. Ath delà, pes tardes, poderàn gaudir de diferenti talhèrs e demostracions a cargue des madeishi artesans. 
Ara fin dera hèira, eth dimenge 18 d’agost, entàs 20:00 ores , se realizarà era tòia d’ua cistalha complèta damb productes de toti es artesans que participen e que includís tanben ua dimenjada en ua des cases de pagès dera Val d’Aran . 

TALHÈRS DE “HÈT A MAN, HÈT ACIU” 
• De 17:30 a 19:00 ores: 

– Elabòra era tua pasta de dents, a cargue deth Jardin des hades. 
– Demostracion d’elabòracion d’ua cabana damb fibres vegetaus, a cargue de Paèrs Bausen. 
– Hèm ua tarjeta suspresa!, a cargue d’Alicia Mitjans. 

– Decòra e pinta era tua caisheta, a cargue d’Olga Zubatii. 
– Talhèr de bombes e saus de banh, a cargue de Sabons Careça. 
– Talhèr de parpalhòles, a cargue de Berd e Blu. 

– Telar artistic, a cargue deth Talhèr textil de Bausen. 
– Talhèr de clauèrs e bracelets de macramè, a cargue de Baobab artesania.
</post>
<signature>

</signature>
<external_links>

</external_links>
<country>DE</country>
<main_image></main_image>
</document>
