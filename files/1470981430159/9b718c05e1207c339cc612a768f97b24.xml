<?xml version="1.0" encoding="UTF-8"?>
<document>
<type>mainstream</type>
<forum>http://www.bt.dk/nyheder/seneste/rss</forum>
<forum_title>www.bt.dk</forum_title>
<discussion_title>OVERBLIK: Serie af bombeangreb rammer Thailand</discussion_title>
<language>danish</language>
<gmt_offset></gmt_offset>
<topic_url>http://www.bt.dk/udland/overblik-serie-af-bombeangreb-rammer-thailand</topic_url>
<topic_text>
OK En serie af bombeangreb har ramt Thailand det seneste døgn, hvor mindst fire personer er blevet dræbt. 
Bangkok. Eksplosioner har ramt områder flere steder i Thailand. Blandt andet er feriestederne Hua Hin og Phuket blevet ramt. Få et overblik her: 
* Kort inden midnat torsdag blev en gadesælger i Hua Hin dræbt, mens mindst 19 personer blev såret i et bombeangreb. Der var syv udenlandske personer blandt de sårede - heriblandt ingen danskere. 
* Ligeledes torsdag blev en mand dræbt og fem andre blev såret, da en bombe eksploderede i den sydlige Trang-provins. 
* Tidligt fredag morgen hørtes yderligere to eksplosioner i Hua Hin, der ligger omkring 200 kilometer syd for hovedstaden i landet, Bangkok. Eksplosionerne skete under 12 timer efter, at de første to eksplosioner havde fundet sted i byen. 
* To andre eksplosioner fandt fredag morgen sted på øen Phuket, der er et yndet turistmål. 
* Yderligere to eksplosioner lød i morgentimerne fredag i feriebyen Surat Thani, som er provinshovedstad i provinsen af samme navn. 
Kilder: The Guardian, Reuters, AFP, NTB. 
/ritzau/
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bt.dk/udland/overblik-serie-af-bombeangreb-rammer-thailand</post_url>
<post_date>20160812</post_date>
<post_time>0506</post_time>
<username></username>
<post>
OK En serie af bombeangreb har ramt Thailand det seneste døgn, hvor mindst fire personer er blevet dræbt. 
Bangkok. Eksplosioner har ramt områder flere steder i Thailand. Blandt andet er feriestederne Hua Hin og Phuket blevet ramt. Få et overblik her: 
* Kort inden midnat torsdag blev en gadesælger i Hua Hin dræbt, mens mindst 19 personer blev såret i et bombeangreb. Der var syv udenlandske personer blandt de sårede - heriblandt ingen danskere. 
* Ligeledes torsdag blev en mand dræbt og fem andre blev såret, da en bombe eksploderede i den sydlige Trang-provins. 
* Tidligt fredag morgen hørtes yderligere to eksplosioner i Hua Hin, der ligger omkring 200 kilometer syd for hovedstaden i landet, Bangkok. Eksplosionerne skete under 12 timer efter, at de første to eksplosioner havde fundet sted i byen. 
* To andre eksplosioner fandt fredag morgen sted på øen Phuket, der er et yndet turistmål. 
* Yderligere to eksplosioner lød i morgentimerne fredag i feriebyen Surat Thani, som er provinshovedstad i provinsen af samme navn. 
Kilder: The Guardian, Reuters, AFP, NTB. 
/ritzau/
</post>
<signature>

</signature>
<external_links>

</external_links>
<country>DK</country>
<main_image>/bundles/bmapp/images/btdk-opengraph-logo.png</main_image>
</document>
