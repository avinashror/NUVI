<?xml version="1.0" encoding="UTF-8"?>
<document>
<type>mainstream</type>
<forum>http://www.typosthes.gr/gr/rss-feed/?cid=32</forum>
<forum_title>Αθλητικά</forum_title>
<discussion_title>ΠΑΟΚ: Με… Παππάδες δεν συμμετέχουμε στο πρωτάθλημα!</discussion_title>
<language>greek</language>
<gmt_offset></gmt_offset>
<topic_url>http://www.typosthes.gr/gr/athlitika/article/106016/paok-me-pappades-den-summetehoume-sto-protathlima-/</topic_url>
<topic_text>
Ανακοίνωση του ΠΑΟΚ για τις τελευταίες ενέργειες της ΕΠΟ ΠΑΟΚ: Με… Παππάδες δεν συμμετέχουμε στο πρωτάθλημα! 12 Αυγ 2016 04.45 Δείτε ΒΙΝΤΕΟ από την αποθέωση της Άννας Κορακάκη στη Θεσσαλονίκη! 
ΑΕΚ, Παναθηναϊκός και ΠΑΟΚ πήραν θέση σχετικά με τις τελευταίες ενέργειες της ΕΠΟ. Ο &quot;Δικέφαλος&quot; εξέδωσε με τη σειρά του ανακοίνωση στην οποία εξαπολύει επίθεση στην Ελληνική Ποδοσφαιρική Ομοσπονδία, τονίζοντας πως &quot;με... Παππάδες το πρωτάθλημα είναι αδύνατον να ξεκινήσει&quot;. 
Διαβάστε ολόκληρη την ανακοίνωση της ΠΑΕ ΠΑΟΚ: &quot;Κανέναν δεν εκπλήσσει η ανεύθυνη στάση του απερχόμενου συστήματος της ΕΠΟ, όπως δεν εκπλήσσει η άλλη μια απόδειξη πως συγκεκριμένοι άνθρωποι στην Ομοσπονδία αναζητούν στο ποδόσφαιρο το άσυλο που δεν θα τους δώσει η δικαιοσύνη. Γνωρίζουν καλά τις συνέπειες του καταρτισμού των πινάκων διαιτησίας στον οποίο προχώρησαν και επίτηδες προκαλούν την κοινή λογική. Γνωρίζουν καλά πως με… Παππάδες το πρωτάθλημα είναι αδύνατον να ξεκινήσει κι εμείς να συμμετάσχουμε μ´ αυτούς τους όρους. 
Η ΠΑΕ ΠΑΟΚ τους έχει καλέσει πολλές φορές να διασώσουν όση αξιοπρέπεια τυχόν τους έχει απομείνει με την παραίτησή τους. Πλέον ακούν κι από αλλού αυτά τα…καλέσματα και τους συστήνουμε για τελευταία φορά να μην περιμένουν τους τελευταίους δυο μήνες της ύπαρξής τους στο ποδόσφαιρο για να εκδικηθούν όσους προκάλεσαν την άτακτη φυγή τους. Γιατί δεν υπάρχει κανένας άλλος υπαίτιος, παρά η δική τους αλαζονεία, επίδειξη της οποίας κάνουν και σήμερα με τον αυθαίρετο και απαράδεκτο καταρτισμό των πινάκων διαιτησίας, πέρα από οτιδήποτε συμφωνήθηκε πρόσφατα&quot;. 
ΑΕΚ και Παναθηναϊκός 
Σκληρές ανακοινώσεις εξέδωσαν και οι ΠΑΕ Παναθηναϊκός και ΑΕΚ σχετικά με τις εξελίξεις στο ελληνικό ποδόσφαιρο και με επίκεντρο το θέμα με τη συγκρότηση των πινάκων διαιτητών. 
Αναλυτικά η ανακοίνωση της «κιτρινόμαυρης» ΠΑΕ: «Παρακολουθούμε για μια ακόμα φορά το εγκληματικό θέατρο του παραλόγου γύρω απο το ελληνικό ποδόσφαιρο. Με τους ίδιους ανθρώπους να κουνούν τα ίδια πιόνια στη σκακιέρα και να νομίζουν ότι νομιμοποιούνται ακομα να το ελέγχουν και δήθεν να το διοικούν. 
Τα πράγματα όμως ειναι πολύ απλά και για την ΠΑΕ ΑΕΚ δεν υπάρχουν ψευδαισθήσεις. Κύριοι της ΕΠΟ και της ΚΕΔ, βγείτε και εσείς από τις δικές σας. 
Πρωτάθλημα με τα ίδια αμαρτωλά πρόσωπα, τους ίδιους φθαρμένους διαιτητές και τις ίδιες συνθήκες προμελετημένου εγκλήματος δεν γίνεται να ξεκινήσει. Την ΑΕΚ, ξεχάστε την! Συνένοχοι εγκληματικής οργάνωσης εμείς δεν γινόμαστε! 
Και επιτέλους καταλάβετε οτι δεν γίνεται να εκπροσωπεί το ελληνικό ποδοσφαιρο και να εκδίδει ανακοινώσεις ο σημερινός πρόεδρος της ΕΠΟ, κ. Γκιρτζίκης, τον οποίο η ίδια του η πόλη απέβαλλε απο την τοπική ένωση. Ο οποίος δεν τολμά να εμφανιστεί σε ποδοσφαιρικό γήπεδο της επικράτειας. Και ο οποίος ευθύνεται μαζί με την παρέα του για το καθεστώς πλήρους αναξιοπιστίας του ελληνικού ποδοσφαίρου και την πρωτοφανή κατάντια της εθνικής μας ομάδας. 
Και ο ίδιος και η παρέα του θα πρεπει επιτέλους να καταλάβουν οτι το εγκληματικό παρελθόν δεν γίνεται να διαφεντεύει το μέλλον. 
Αν δεν αλλάξουν τα πάντα, δεν έχει νόημα να συζητάμε για το σημερινό τίποτα...» 
Μετά την ΑΕΚ και ο Παναθηναϊκός εξέφρασε την πλήρη αντίδρασή του με τη στάση της ΕΠΟ στο θέμα της διαιτησίας. Με ανακοίνωση που εξέδωσαν οι «πράσινοι» καθιστούν σαφές ότι η ομάδα δεν πρόκειται να κατέβει στο πρωτάθλημα, που είναι προγραμματισμένο να ξεκινήσει στις 20 Αυγούστου. 
Η ανακοίνωση της ΠΑΕ αναφέρει: «Οι σημερινές μεθοδεύσεις της υπό βαριά κατηγορία διοίκησης της ΕΠΟ που αποφάσισε να ορίσει τους διαιτητές του νέου πρωταθλήματος της Super League με τους όρους της, αγνοώντας παντελώς τα όσα είχαν συμφωνηθεί τον προηγούμενο καιρό και με τη διαμεσολάβηση της UEFA, είναι η σταγόνα που ξεχείλισε το ποτήρι. 
Δυστυχώς τα γνωστά παράκεντρα εξουσίας και οι εγκληματικές οργανώσεις που έχουν διαλύσει το ελληνικό ποδόσφαιρο και κάθε έννοια ισονομίας, επιχειρούν και πάλι, λίγες ημέρες πριν την έναρξη του πρωταθλήματος, να δημιουργήσουν εκείνες τις συνθήκες που θα μας οδηγήσουν και πάλι να αποτελέσουμε θεατές του ίδιου έργου. 
Η ΠΑΕ Παναθηναϊκός τιμά τη στάση όσων σήμερα αρνήθηκαν να συμμετέχουν σε αυτό το διασυρμό των θεσμών και το κουρέλιασμα των συμφωνιών που δυστυχώς είχε προβλέψει ότι θα συνέβαιναν. Ο Παναθηναϊκός δηλώνει ότι δεν σκοπεύει να συμμετάσχει σε ένα ακόμα σημαδεμένο διαιτητικά πρωτάθλημα το οποίο με τους σημερινούς όρους και συνθήκες δεν πρέπει να ξεκινήσει».
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.typosthes.gr/gr/athlitika/article/106016/paok-me-pappades-den-summetehoume-sto-protathlima-/</post_url>
<post_date>20160812</post_date>
<post_time>0145</post_time>
<username></username>
<post>
Ανακοίνωση του ΠΑΟΚ για τις τελευταίες ενέργειες της ΕΠΟ ΠΑΟΚ: Με… Παππάδες δεν συμμετέχουμε στο πρωτάθλημα! 12 Αυγ 2016 04.45 Δείτε ΒΙΝΤΕΟ από την αποθέωση της Άννας Κορακάκη στη Θεσσαλονίκη! 
ΑΕΚ, Παναθηναϊκός και ΠΑΟΚ πήραν θέση σχετικά με τις τελευταίες ενέργειες της ΕΠΟ. Ο &quot;Δικέφαλος&quot; εξέδωσε με τη σειρά του ανακοίνωση στην οποία εξαπολύει επίθεση στην Ελληνική Ποδοσφαιρική Ομοσπονδία, τονίζοντας πως &quot;με... Παππάδες το πρωτάθλημα είναι αδύνατον να ξεκινήσει&quot;. 
Διαβάστε ολόκληρη την ανακοίνωση της ΠΑΕ ΠΑΟΚ: &quot;Κανέναν δεν εκπλήσσει η ανεύθυνη στάση του απερχόμενου συστήματος της ΕΠΟ, όπως δεν εκπλήσσει η άλλη μια απόδειξη πως συγκεκριμένοι άνθρωποι στην Ομοσπονδία αναζητούν στο ποδόσφαιρο το άσυλο που δεν θα τους δώσει η δικαιοσύνη. Γνωρίζουν καλά τις συνέπειες του καταρτισμού των πινάκων διαιτησίας στον οποίο προχώρησαν και επίτηδες προκαλούν την κοινή λογική. Γνωρίζουν καλά πως με… Παππάδες το πρωτάθλημα είναι αδύνατον να ξεκινήσει κι εμείς να συμμετάσχουμε μ´ αυτούς τους όρους. 
Η ΠΑΕ ΠΑΟΚ τους έχει καλέσει πολλές φορές να διασώσουν όση αξιοπρέπεια τυχόν τους έχει απομείνει με την παραίτησή τους. Πλέον ακούν κι από αλλού αυτά τα…καλέσματα και τους συστήνουμε για τελευταία φορά να μην περιμένουν τους τελευταίους δυο μήνες της ύπαρξής τους στο ποδόσφαιρο για να εκδικηθούν όσους προκάλεσαν την άτακτη φυγή τους. Γιατί δεν υπάρχει κανένας άλλος υπαίτιος, παρά η δική τους αλαζονεία, επίδειξη της οποίας κάνουν και σήμερα με τον αυθαίρετο και απαράδεκτο καταρτισμό των πινάκων διαιτησίας, πέρα από οτιδήποτε συμφωνήθηκε πρόσφατα&quot;. 
ΑΕΚ και Παναθηναϊκός 
Σκληρές ανακοινώσεις εξέδωσαν και οι ΠΑΕ Παναθηναϊκός και ΑΕΚ σχετικά με τις εξελίξεις στο ελληνικό ποδόσφαιρο και με επίκεντρο το θέμα με τη συγκρότηση των πινάκων διαιτητών. 
Αναλυτικά η ανακοίνωση της «κιτρινόμαυρης» ΠΑΕ: «Παρακολουθούμε για μια ακόμα φορά το εγκληματικό θέατρο του παραλόγου γύρω απο το ελληνικό ποδόσφαιρο. Με τους ίδιους ανθρώπους να κουνούν τα ίδια πιόνια στη σκακιέρα και να νομίζουν ότι νομιμοποιούνται ακομα να το ελέγχουν και δήθεν να το διοικούν. 
Τα πράγματα όμως ειναι πολύ απλά και για την ΠΑΕ ΑΕΚ δεν υπάρχουν ψευδαισθήσεις. Κύριοι της ΕΠΟ και της ΚΕΔ, βγείτε και εσείς από τις δικές σας. 
Πρωτάθλημα με τα ίδια αμαρτωλά πρόσωπα, τους ίδιους φθαρμένους διαιτητές και τις ίδιες συνθήκες προμελετημένου εγκλήματος δεν γίνεται να ξεκινήσει. Την ΑΕΚ, ξεχάστε την! Συνένοχοι εγκληματικής οργάνωσης εμείς δεν γινόμαστε! 
Και επιτέλους καταλάβετε οτι δεν γίνεται να εκπροσωπεί το ελληνικό ποδοσφαιρο και να εκδίδει ανακοινώσεις ο σημερινός πρόεδρος της ΕΠΟ, κ. Γκιρτζίκης, τον οποίο η ίδια του η πόλη απέβαλλε απο την τοπική ένωση. Ο οποίος δεν τολμά να εμφανιστεί σε ποδοσφαιρικό γήπεδο της επικράτειας. Και ο οποίος ευθύνεται μαζί με την παρέα του για το καθεστώς πλήρους αναξιοπιστίας του ελληνικού ποδοσφαίρου και την πρωτοφανή κατάντια της εθνικής μας ομάδας. 
Και ο ίδιος και η παρέα του θα πρεπει επιτέλους να καταλάβουν οτι το εγκληματικό παρελθόν δεν γίνεται να διαφεντεύει το μέλλον. 
Αν δεν αλλάξουν τα πάντα, δεν έχει νόημα να συζητάμε για το σημερινό τίποτα...» 
Μετά την ΑΕΚ και ο Παναθηναϊκός εξέφρασε την πλήρη αντίδρασή του με τη στάση της ΕΠΟ στο θέμα της διαιτησίας. Με ανακοίνωση που εξέδωσαν οι «πράσινοι» καθιστούν σαφές ότι η ομάδα δεν πρόκειται να κατέβει στο πρωτάθλημα, που είναι προγραμματισμένο να ξεκινήσει στις 20 Αυγούστου. 
Η ανακοίνωση της ΠΑΕ αναφέρει: «Οι σημερινές μεθοδεύσεις της υπό βαριά κατηγορία διοίκησης της ΕΠΟ που αποφάσισε να ορίσει τους διαιτητές του νέου πρωταθλήματος της Super League με τους όρους της, αγνοώντας παντελώς τα όσα είχαν συμφωνηθεί τον προηγούμενο καιρό και με τη διαμεσολάβηση της UEFA, είναι η σταγόνα που ξεχείλισε το ποτήρι. 
Δυστυχώς τα γνωστά παράκεντρα εξουσίας και οι εγκληματικές οργανώσεις που έχουν διαλύσει το ελληνικό ποδόσφαιρο και κάθε έννοια ισονομίας, επιχειρούν και πάλι, λίγες ημέρες πριν την έναρξη του πρωταθλήματος, να δημιουργήσουν εκείνες τις συνθήκες που θα μας οδηγήσουν και πάλι να αποτελέσουμε θεατές του ίδιου έργου. 
Η ΠΑΕ Παναθηναϊκός τιμά τη στάση όσων σήμερα αρνήθηκαν να συμμετέχουν σε αυτό το διασυρμό των θεσμών και το κουρέλιασμα των συμφωνιών που δυστυχώς είχε προβλέψει ότι θα συνέβαιναν. Ο Παναθηναϊκός δηλώνει ότι δεν σκοπεύει να συμμετάσχει σε ένα ακόμα σημαδεμένο διαιτητικά πρωτάθλημα το οποίο με τους σημερινούς όρους και συνθήκες δεν πρέπει να ξεκινήσει».
</post>
<signature>

</signature>
<external_links>

</external_links>
<country>GR</country>
<main_image>http://www.typosthes.gr/files/temp//791E2A68472BC4828ACC4E0AFCA9DF39.jpg</main_image>
</document>
