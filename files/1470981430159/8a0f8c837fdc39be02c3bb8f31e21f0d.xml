<?xml version="1.0" encoding="UTF-8"?>
<document>
<type>mainstream</type>
<forum>http://www.savonsanomat.fi/viihde/?service=rss</forum>
<forum_title>Savon Sanomat</forum_title>
<discussion_title>Janna Hurmerinta opetti kuopiolaisnuorille laulamista ja omien kappaleiden tekemistä</discussion_title>
<language>finnish</language>
<gmt_offset></gmt_offset>
<topic_url>http://www.savonsanomat.fi/kulttuuri/Janna-Hurmerinta-opetti-kuopiolaisnuorille-laulamista-ja-omien-kappaleiden-tekemist%C3%A4/816116</topic_url>
<topic_text>
Janna Hurmerinta opetti kuopiolaisnuorille laulamista ja omien kappaleiden tekemistä Janna Hurmerinta opetti kuopiolaisnuorille laulamista ja omien kappaleiden tekemistä   Janna Hurmerinta kävi Kuopion Musiikkikeskuksessa vetämässä laulutyöpajaa. Häneltä ilmestyy myös uusi levy tänä syksynä. Kuva: Juha Poutanen 
Tavoitteena on, että osallistujat tulisivat rohkeasti laulamaan, sanoo laulaja Janna Hurmerinta . 
– Katsotaan vähän, mitä jengi haluaa, ja millaisia toiveita nuorilla on, ja yritän sitten parhaani mukaan auttaa. Voin opettaa laulamista ja biisintekoa tai antaa vinkkejä, jos musiikkia haluaa tehdä ammatiksikin asti. Voisin kuvitella, että keskustelu on myös iso osa päivää, Hurmerinta luonnehtii. 
Konkreettisten neuvojen lisäksi Hurmerinta toivoo työpajan sytyttävän nuorissa kipinän musiikin tekemiseen. 
– Ainakin toivon, että saadaan hyvää fiilistä ja päästään nauttimaan musasta, hän toteaa. 
Hurmerinta oli torstaina Kuopiossa vetämässä laulutyöpajaa noin kymmenelle nuorelle, jotka ovat mukana Nuorten Palvelu ry:n toiminnassa joko tukea antamassa tai saamassa. Työpaja oli osa RAY:n ja Helsingin Juhlaviikkojen Viiden tähden tekoja -hanketta, jossa tärkeässä roolissa on taiteen eheyttävä voima. 
Hanke päättyy Helsingin Juhlaviikkojen konserttiin 4. syyskuuta. Mukana ovat Hurmerinnan lisäksi esimerkiksi Santtu-Matias Rouvali ja Tampere Filharmonia. 
20-vuotias kuopiolainen Julia Pakarinen on ollut mukana Nuorten Palvelun toiminnassa kaksi vuotta. Hän on kouluttautunut sekä löytäjätoimintaan että tukihenkilöksi. 
Pakarinen on viihtynyt vapaaehtoistyössä hyvin. 
– Tämä on henkistä avustamista, ja koska haikailen psykologiksi, tällainen erilaisten ihmisten kanssa toiminen auttaa siihen. 
Pakarinen on käynyt alakoulussa musiikkiluokan ja ottanut vanhempana laulutunteja. Työpajaan hän osallistui saadakseen rohkaisua omien kappaleiden tekemiseen. 
– Janna on ammattilainen siinä, mitä hän tekee, ja toivon häneltä vinkkejä siihen, että kappaleet eivät olisi aina sellaisia punainen tupa ja perunamaa -riimittelyjä, vaan jotain syvällisempää, Pakarinen sanoo. 
Hurmerinta on valmistunut laulupedagogiksi Tanskassa, ja hän sanookin olevansa iloinen päästessään pitkästä aikaa opettamaan. Tekniikka, jota Hurmerinta on opiskellut, on nimeltään Complete Vocal Technique, CVT. Se sopii hänen mukaansa hyvin aloittelijoidenkin opettamiseen. 
– Se on kokonaisvaltainen laulutekniikka. Jos on jokin ongelma, niin CVT tarjoaa konkreettisia neuvoja. Jos vaikka haluat laulaa samalla soundilla kuin Tina Turner laulaa, eikä ole mitään hajua, miten se tehdään, niin voin kertoa, että laita kieli tähän asentoon ja tee näin, Hurmerinta selventää. 
Kuopion työpaja on ensimmäinen, jonka Hurmerinta pitää. Hän sanoo kuitenkin pyrkivänsä aina antamaan takaisin yhteisölle omien resurssiensa mukaan – esimerkiksi keskustelemaan faniensa kanssa, jotka kertovat saaneensa voimaa Hurmerinnan musiikista vaikeina aikoina. 
– Jos edes pienellä tavalla pystyt musiikillasi auttamaan ihmisiä, niin se on paras palaute, mitä artisti voi saada, Hurmerinta toteaa. Veera Jääskeläinen Jos luet kommentteja tai kirjoitat niitä, muut käyttäjät voivat nähdä, milloin olet kirjautuneena palveluumme. Jos haluat, etteivät muut näe paikallaoloasi, voit estää sen asetuksista . Jos haluat vaihtaa nimimerkkiäsi, voit tehdä sen täältä . Ladataan...
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.savonsanomat.fi/kulttuuri/Janna-Hurmerinta-opetti-kuopiolaisnuorille-laulamista-ja-omien-kappaleiden-tekemist%C3%A4/816116</post_url>
<post_date>20160812</post_date>
<post_time>0555</post_time>
<username></username>
<post>
Janna Hurmerinta opetti kuopiolaisnuorille laulamista ja omien kappaleiden tekemistä Janna Hurmerinta opetti kuopiolaisnuorille laulamista ja omien kappaleiden tekemistä   Janna Hurmerinta kävi Kuopion Musiikkikeskuksessa vetämässä laulutyöpajaa. Häneltä ilmestyy myös uusi levy tänä syksynä. Kuva: Juha Poutanen 
Tavoitteena on, että osallistujat tulisivat rohkeasti laulamaan, sanoo laulaja Janna Hurmerinta . 
– Katsotaan vähän, mitä jengi haluaa, ja millaisia toiveita nuorilla on, ja yritän sitten parhaani mukaan auttaa. Voin opettaa laulamista ja biisintekoa tai antaa vinkkejä, jos musiikkia haluaa tehdä ammatiksikin asti. Voisin kuvitella, että keskustelu on myös iso osa päivää, Hurmerinta luonnehtii. 
Konkreettisten neuvojen lisäksi Hurmerinta toivoo työpajan sytyttävän nuorissa kipinän musiikin tekemiseen. 
– Ainakin toivon, että saadaan hyvää fiilistä ja päästään nauttimaan musasta, hän toteaa. 
Hurmerinta oli torstaina Kuopiossa vetämässä laulutyöpajaa noin kymmenelle nuorelle, jotka ovat mukana Nuorten Palvelu ry:n toiminnassa joko tukea antamassa tai saamassa. Työpaja oli osa RAY:n ja Helsingin Juhlaviikkojen Viiden tähden tekoja -hanketta, jossa tärkeässä roolissa on taiteen eheyttävä voima. 
Hanke päättyy Helsingin Juhlaviikkojen konserttiin 4. syyskuuta. Mukana ovat Hurmerinnan lisäksi esimerkiksi Santtu-Matias Rouvali ja Tampere Filharmonia. 
20-vuotias kuopiolainen Julia Pakarinen on ollut mukana Nuorten Palvelun toiminnassa kaksi vuotta. Hän on kouluttautunut sekä löytäjätoimintaan että tukihenkilöksi. 
Pakarinen on viihtynyt vapaaehtoistyössä hyvin. 
– Tämä on henkistä avustamista, ja koska haikailen psykologiksi, tällainen erilaisten ihmisten kanssa toiminen auttaa siihen. 
Pakarinen on käynyt alakoulussa musiikkiluokan ja ottanut vanhempana laulutunteja. Työpajaan hän osallistui saadakseen rohkaisua omien kappaleiden tekemiseen. 
– Janna on ammattilainen siinä, mitä hän tekee, ja toivon häneltä vinkkejä siihen, että kappaleet eivät olisi aina sellaisia punainen tupa ja perunamaa -riimittelyjä, vaan jotain syvällisempää, Pakarinen sanoo. 
Hurmerinta on valmistunut laulupedagogiksi Tanskassa, ja hän sanookin olevansa iloinen päästessään pitkästä aikaa opettamaan. Tekniikka, jota Hurmerinta on opiskellut, on nimeltään Complete Vocal Technique, CVT. Se sopii hänen mukaansa hyvin aloittelijoidenkin opettamiseen. 
– Se on kokonaisvaltainen laulutekniikka. Jos on jokin ongelma, niin CVT tarjoaa konkreettisia neuvoja. Jos vaikka haluat laulaa samalla soundilla kuin Tina Turner laulaa, eikä ole mitään hajua, miten se tehdään, niin voin kertoa, että laita kieli tähän asentoon ja tee näin, Hurmerinta selventää. 
Kuopion työpaja on ensimmäinen, jonka Hurmerinta pitää. Hän sanoo kuitenkin pyrkivänsä aina antamaan takaisin yhteisölle omien resurssiensa mukaan – esimerkiksi keskustelemaan faniensa kanssa, jotka kertovat saaneensa voimaa Hurmerinnan musiikista vaikeina aikoina. 
– Jos edes pienellä tavalla pystyt musiikillasi auttamaan ihmisiä, niin se on paras palaute, mitä artisti voi saada, Hurmerinta toteaa. Veera Jääskeläinen Jos luet kommentteja tai kirjoitat niitä, muut käyttäjät voivat nähdä, milloin olet kirjautuneena palveluumme. Jos haluat, etteivät muut näe paikallaoloasi, voit estää sen asetuksista . Jos haluat vaihtaa nimimerkkiäsi, voit tehdä sen täältä . Ladataan...
</post>
<signature>

</signature>
<external_links>

</external_links>
<country>FI</country>
<main_image>http://cdn.ksml.fi/incoming/8u5kby-5644294.jpg/ALTERNATES/LANDSCAPE_1140/5644294.jpg</main_image>
</document>
