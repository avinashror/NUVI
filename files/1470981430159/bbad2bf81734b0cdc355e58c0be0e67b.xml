<?xml version="1.0" encoding="UTF-8"?>
<document>
<type>mainstream</type>
<forum>http://pc.zoznam.sk/clanky/veda</forum>
<forum_title>Články a reportáže z oblasti vedy a výskumu | PC.sk</forum_title>
<discussion_title>Ďalší pokus o pristátie Falconu 9 na lodi: Priamy prenos</discussion_title>
<language>slovak</language>
<gmt_offset></gmt_offset>
<topic_url>http://pc.zoznam.sk/dalsi-pokus-o-pristatie-falconu-9-na-lodi-priamy-prenos</topic_url>
<topic_text>
Prečo je pristátie prvého stupňa Falconu 9 na pramici v Atlantickom oceáne možno začiatkom revolúcie sme podrobne opísali pri poslednom pokuse o pristátie 10. januára v článku Naživo: Revolúcia v kozmonautike, Falcon 9 pristáva na lodi . Ten skončil takmer úspechom. SpaceX pri ňom dokázala dostať prvý stupeň na pramicu, ale ten nedopadol príliš mäkko. Vlastne, vôbec nie mäkko ako ukazuje nasledujúce video
Pristávanie Falconu pred mesiacom 10.januára 2015
Napriek rozbitiu prvého stupňa na márne kúsky, je to úspech. Trafiť sa s prvým stupňom pri jeho letových vlastnostiach na stovky kilometrov vzdialenú pramicu je výkon hodný mimoriadneho uznania. Zakladateľ SpaceX Elon Musk to okomentoval nasledujúco &quot;Rakete sa podarilo dostať na pristávaciu dron loď, no pristála tvrdo/zťažka. Boli sme blízko, no cigary si dnes nezapálime.&quot;
Dnes, 3 minút po polnoci štartuje Falcon 9 opäť. Nesie satelit Deep Space Climate Observatory smerujúci do libračného bodu L1.
Priamy prenos začneme dnes presne o polnoci. Štart je naplánovaný na pondelok 00:10 stredoeurópskeho času.
Štart bol odložený na stredu 00:04. Priamy prenos začneme v utorok 10.2.2015 desať minút pred polnocou.
Štart bol preložený na štvrtok 00:03. Priamy prenos začne v stredu 11.2.2015 desať minút pred polnocou.
Priamy prenos
Broadcast live streaming video on Ustream
Komentár k priamemu prenosu
Streda 11.2.2015
23:50 Po tretí raz sa stretávame pri sledovaní pokusu o štart Falconu 9 s Deep Space Climate Observatory. Včerajší pokus bol zrušený krátko pred štartom pre nepriaznivé počasie. Po 24 hodinách sa počasie nad Kennedyho vesmírnym strediskom (KSC) umúdrilo a dnešnému štartu praje.
23:52 Do štartu ostáva 11 minút.
Čo nás poteší menej je počasie v pristávacej zóne, približne 600 kilometrov severovýchodne od KSC, kde by mal motoricky pristáť prvý stupeň Falconu. Výška vĺn na tomto mieste v Atlantiku aktuálne dosahuje viac než 8 metrov. To je priveľa pre pristátie na lodi-pramici SpaceX. Pristátie na pramici bolo preto pre dnešok zrušené, pristávať sa tentoraz bude len na vodu. Podľa vyhlásenia SpaceX, je záchrana prvého stupňa nepravdepodobná.
A NOAA buoy near the suspected @SpaceX ASDS location has been reporting wave heights &gt; 25 feet since Tue. evening. pic.twitter.com/FpI74Za8FQ
— TWC Space Weather (@twcspacewx) 11. Únor 2015
23:58 Na Twitter účte Elona Muska sa objavili správy podľa ktorých, sa dnes štartuje napriek silnej búrke v mieste pristátia, keďže primárnou misiou je vynesenie Deep Space Climate Observatory (DSCOVR) a tú už nemožno ďalej odkladať.
Pre budúci pokus o pristátie v SpaceX zvážujú upgrade pramice aby sa na nej dalo pristávať pri akýchkoľvek poveternostných podmienkach.
00:01 Dve minúty do štartu. Všetko beží hladko.
00:03 Štartuje sa, Falcon hnaný svojími deviatimi motormi sa derie k modrej bezoblačnej oblohe.
Liftoff of #Falcon9 carrying #DSCOVR on SpaceX&apos;s 1st deep space mission http://t.co/tdni5406Hi pic.twitter.com/Eq9Owo3meW
— SpaceX (@SpaceX) 11. Únor 2015
00:07 Let prebieha podľa očakávaní bez problémov. Tri minúty po štarte sa motory prvého stupňa vypli, následne sa prvý stupeň oddelil. Po oddelení sa zapálil jediný motor druhého stupňa rakety. Štyri minúty po štarte sa oddelil kryt nákladu na nose druhého stupňa Falconu.
00:12 9 minút po štarte, sa motor horného stupňa vypol. Pre dosiahnutie trajektórie, ktorá povedie DSCOVR do libračného bodu L1 sa ešte raz reštartuje približne o 15 minút.
00:20 Všetci očakávajú informácie o pristávaní v atlantickom oceáne. Napriek pristátiu na vodnú hladinu, nie na pramicu, SpaceX očakáva, že v prípade mäkkého pristátia (na vodu), získa cenné údaje, potrebné pre ďalší vývoj znovupoužiteľného prvého stupňa Falconu 9.
00:25 Falcon 9 dosiahol plánovaný orbit vo výške približne 185 kilometrov nad povrchom Zeme.
DSCOVR je na najlepšej ceste k dosiahnutiu jej plánovanej pozície v libračnom bode L1. V libračnom bode L1 sa vyrovnáva vplyv gravitácie Slnka a Zeme. Vo vzdialenosti 1,5milióna kilometrov od Zeme bude DSCOVR monitorovať slnečný vietor a zabezpečí skoré varovanie pred výronmi koronálnej hmoty zo Slnka. Zároveň bude pozorovať zmeny v intenzite ozónu, koncentrácii aerosólov, prachu a vulkanického popola v Zemskej atmosfére.
00:38 Minúta do plánovaného oddelenia DSCOVR satelitu od Falconu 9. SpaceX potvrdila úspešný priebeh druhého zapalenia motora horného stupňa.
00:40 Separácia DSCOVR potvrdená. Všetko prebieha presne podľa plánu.
Primary mission on target. Spacecraft head towards the sun! All good there.
— Elon Musk (@elonmusk) 11. Únor 2015
00:50 DSCOVR dosiahne L1 bod o 110 dní. Prvý korekčný manéver prevedú motory sondy o 31 hodín.
00:54 Zatiaľ žiadne informácie o pristáti prvého stupňa na hladinu Atlantického oceánu.
00:55 Dobré správy. Elon Musk práve tweet-ol
Rocket soft landed in the ocean within 10m of target &amp; nicely vertical! High probability of good droneship landing in non-stormy weather.
— Elon Musk (@elonmusk) 11. Únor 2015
Voľne preložené &quot;Raketa mäkko pristála v oceáne vnútri 10 metrového terča &amp; pekne vertikálne! Vysoká pravdepodobnosť dobrého pristátia na lodi v ne-búrkovom počasí&quot; .
1:00 SpaceX je opäť o krok bližšie k záchrane a následnej znovupoužiteľnosti prvého stupňa jej raketového nosiča Falcon 9. Nabudúce hádam uvidíme pristátie na tejto lodi/pramici
Painting the name on the droneship ... pic.twitter.com/X8R8O4KjPx
— Elon Musk (@elonmusk) 29. Leden 2015
ktorá, mimochodom, dostala nové vtipné meno Just Read the Instructions (v preklade Len si prečítaj manuál/inštrukcie ), čo je korektná verzia menej ohľaduplného RTFM . Zmysel pre humor sa SpaceX rozhodne nedá uprieť.
1:10 Ostáva pogratulovať SpaceX k úspešnej misii a čakať na ďalší pokus o pristátie na lodi. Ten sa pravdepodobne uskutoční už v priebehu nasledujúcich 2-3 mesiacov (najpravdepodobnejšie v apríli pri ďalšej zásobovacej misii s Dragonom k ISS).
1:11 Koniec priameho prenosu.
Aktualizácia, Pondelok 8:30
Takto vyzeralo pristátie do vĺn rozbúreného Atlantického oceánu
Landing on a stormy sea pic.twitter.com/7EY25g3IU5
— Elon Musk (@elonmusk) 12. Únor 2015
a takto štart krátko po polnoci
1 2 3 nasledujúca › posledná » Kľúčové slová Falcon 9 , SpaceX 
</topic_text>
<spam_score>0.00</spam_score>
<post_num>2</post_num>
<post_id>post-2</post_id>
<post_url>http://pc.zoznam.sk/dalsi-pokus-o-pristatie-falconu-9-na-lodi-priamy-prenos</post_url>
<post_date>20150209</post_date>
<post_time>0905</post_time>
<username>zoznam.sk</username>
<post>
Re: Ďalší pokus o pristátie Falconu 9 na lodi: Priamy prenos
</post>
<signature>

</signature>
<external_links>

</external_links>
<country>SK</country>
<main_image>http://pc.zoznam.sk/sites/default/files/images/stories/thumbs/brzdiaci_prvy_stupen_falcon_9.png</main_image>
</document>
