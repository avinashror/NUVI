<?xml version="1.0" encoding="UTF-8"?>
<document>
<type>mainstream</type>
<forum>http://www.privataaffarer.se/rss/</forum>
<forum_title>Nyheter</forum_title>
<discussion_title>Internationella Engelska Skolan skyndar till börsen</discussion_title>
<language>swedish</language>
<gmt_offset></gmt_offset>
<topic_url>http://www.privataaffarer.se/borsguiden/bors-internationella-engelska-skolan-borsnoteras-870077</topic_url>
<topic_text>
Internationella Engelska Skolan skyndar till börsen Publicerad 2016-08-12 06:38:00 
Notering Ägarna till Internationella Engelska Skolan planerar för börsnotering redan i höst. Det avslöjar DI i fredagens utgåva. 
Enligt uppgifter till DI förbereder nu Internationella Engelska Skolans ägare, grundaren Barbara Bergström och riskkapitalbolaget TA Associates, att börsintroducera skolan under september-oktober. 
Konkurrenten Academedia som framgångsrikt börsnoterades tidigare i somras försökte köpa Internationella Engelska Skolan år 2012, och ska fortfarande vara intresserade. 
En anledning att skynda till börsen kan vara Ilmar Reepalus utredning om vinstdrivande verksamheter inom välfärdssektorn, som ska läggas fram i november. 
2012 då TA Associates förvärvade Internationella Engelska Skolan av grundaren Barbara Bergström, deklarerade hon nästan 700 miljoner kronor i inkomst av kapital. Efter transaktionen återinvesterade Barbara Bergström i bolaget och äger i dag 25 procent. 
Något definitivt beslut om noteringen är inte fattat, men sannolikheten att det blir av är hög, enligt DI. Faktorer som spelar in är börsklimatet samt ett visst internt motstånd i skolledningen. 
Direkt
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.privataaffarer.se/borsguiden/bors-internationella-engelska-skolan-borsnoteras-870077</post_url>
<post_date>20160812</post_date>
<post_time>0438</post_time>
<username></username>
<post>
Internationella Engelska Skolan skyndar till börsen Publicerad 2016-08-12 06:38:00 
Notering Ägarna till Internationella Engelska Skolan planerar för börsnotering redan i höst. Det avslöjar DI i fredagens utgåva. 
Enligt uppgifter till DI förbereder nu Internationella Engelska Skolans ägare, grundaren Barbara Bergström och riskkapitalbolaget TA Associates, att börsintroducera skolan under september-oktober. 
Konkurrenten Academedia som framgångsrikt börsnoterades tidigare i somras försökte köpa Internationella Engelska Skolan år 2012, och ska fortfarande vara intresserade. 
En anledning att skynda till börsen kan vara Ilmar Reepalus utredning om vinstdrivande verksamheter inom välfärdssektorn, som ska läggas fram i november. 
2012 då TA Associates förvärvade Internationella Engelska Skolan av grundaren Barbara Bergström, deklarerade hon nästan 700 miljoner kronor i inkomst av kapital. Efter transaktionen återinvesterade Barbara Bergström i bolaget och äger i dag 25 procent. 
Något definitivt beslut om noteringen är inte fattat, men sannolikheten att det blir av är hög, enligt DI. Faktorer som spelar in är börsklimatet samt ett visst internt motstånd i skolledningen. 
Direkt
</post>
<signature>

</signature>
<external_links>

</external_links>
<country>SE</country>
<main_image></main_image>
</document>
