<?xml version="1.0" encoding="UTF-8"?>
<document>
<type>mainstream</type>
<forum>http://www.svd.se/?service=rss&amp;type=liveBlog</forum>
<forum_title>SvD</forum_title>
<discussion_title>Sjöströms sköna miljonrullning</discussion_title>
<language>swedish</language>
<gmt_offset></gmt_offset>
<topic_url>http://www.svd.se/sjostroms-skona-miljonrullning</topic_url>
<topic_text>
Dela artikeln: Sjöströms framgångar innebär sponsormiljoner 
I natt tog Sarah Sjöström sin tredje OS-medalj i Rio, ett brons att lägga till guldet på 100 meter fjäril och silvret på 200 meter fritt. 
Framgångarna ger förstås också klirr i kassan. 
Redan efter framgångarna i VM för ett år sedan var prognosen att hon skulle kunna dra in runt fem miljoner kronor i sponsorintäkter under 2016. Så blir det också, bekräftar Wessfeldt för TT: Annons X 
– Det ligger runt där, det kan bli lite mindre eller lite mer. Det beror lite på hennes slutliga OS-facit. 
Sjöström har fyra huvudsponsorer i Hennes &amp; Mauritz, Procter &amp; Gamble, Arena och Oatley. Hur mycket hennes OS-medaljer är värda i bonusar vill Wessfeldt inte säga. 
– Nej, vi får inte lov att prata om det. Men jag kan ju säga att det är mycket mindre pengar än vad det är för dem som är bäst i världen i sporter som tennis, golf och fotboll. Då är det småpengar. Men för en simmare så är det i det yppersta skiktet. 
SvD VIN &amp; MAT:s NYHETSBREV – vintips och recept direkt i mejlkorgen Jag godkänner villkoren och att ta emot alkoholreklam från SvD Anmäl dig här kundservice.svd.se 
Till nästa år är planen att dra in ytterligare en stor sponsor till Sjöström. 
– Vår strategi är att hon ska ha en handfull beständiga sponsorer, långsiktiga som alla är branschexklusiva. Vi ska inte plottra bort det med 20 olika företag, utan det ska kännas exklusivt för dem som är med. Så det finns utrymme för ytterligare en. 
Några förhandlingar pågår inte nu. 
– Vi valde att stänga av allt med flit två månader före OS så att hon helt skulle kunna fokusera på detta. Nu har hon gjort det jobbet väldigt lätt för oss. 
Wessfeldt säger att han är imponerad över Sjöström, men att han hade väntat sig framgångarna. Han tycker att hans klient i och med OS-succén är topp tre bland de hetaste svenska idrottarna. 
– Zlatan är nummer ett, sedan är väl Henrik Stenson som en av världens bästa golfare och med en majorvinst lite före i ett globalt perspektiv. Men sedan kommer Sarah, även internationellt sett, säger han.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.svd.se/sjostroms-skona-miljonrullning</post_url>
<post_date>20160812</post_date>
<post_time>0555</post_time>
<username></username>
<post>
Dela artikeln: Sjöströms framgångar innebär sponsormiljoner 
I natt tog Sarah Sjöström sin tredje OS-medalj i Rio, ett brons att lägga till guldet på 100 meter fjäril och silvret på 200 meter fritt. 
Framgångarna ger förstås också klirr i kassan. 
Redan efter framgångarna i VM för ett år sedan var prognosen att hon skulle kunna dra in runt fem miljoner kronor i sponsorintäkter under 2016. Så blir det också, bekräftar Wessfeldt för TT: Annons X 
– Det ligger runt där, det kan bli lite mindre eller lite mer. Det beror lite på hennes slutliga OS-facit. 
Sjöström har fyra huvudsponsorer i Hennes &amp; Mauritz, Procter &amp; Gamble, Arena och Oatley. Hur mycket hennes OS-medaljer är värda i bonusar vill Wessfeldt inte säga. 
– Nej, vi får inte lov att prata om det. Men jag kan ju säga att det är mycket mindre pengar än vad det är för dem som är bäst i världen i sporter som tennis, golf och fotboll. Då är det småpengar. Men för en simmare så är det i det yppersta skiktet. 
SvD VIN &amp; MAT:s NYHETSBREV – vintips och recept direkt i mejlkorgen Jag godkänner villkoren och att ta emot alkoholreklam från SvD Anmäl dig här kundservice.svd.se 
Till nästa år är planen att dra in ytterligare en stor sponsor till Sjöström. 
– Vår strategi är att hon ska ha en handfull beständiga sponsorer, långsiktiga som alla är branschexklusiva. Vi ska inte plottra bort det med 20 olika företag, utan det ska kännas exklusivt för dem som är med. Så det finns utrymme för ytterligare en. 
Några förhandlingar pågår inte nu. 
– Vi valde att stänga av allt med flit två månader före OS så att hon helt skulle kunna fokusera på detta. Nu har hon gjort det jobbet väldigt lätt för oss. 
Wessfeldt säger att han är imponerad över Sjöström, men att han hade väntat sig framgångarna. Han tycker att hans klient i och med OS-succén är topp tre bland de hetaste svenska idrottarna. 
– Zlatan är nummer ett, sedan är väl Henrik Stenson som en av världens bästa golfare och med en majorvinst lite före i ett globalt perspektiv. Men sedan kommer Sarah, även internationellt sett, säger han.
</post>
<signature>

</signature>
<external_links>

</external_links>
<country>SE</country>
<main_image>http://www.svd.se/assets/images/logo-backup.jpg</main_image>
</document>
