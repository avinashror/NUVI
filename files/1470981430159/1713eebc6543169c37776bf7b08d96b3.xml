<?xml version="1.0" encoding="UTF-8"?>
<document>
<type>mainstream</type>
<forum>http://www.savonsanomat.fi/viihde/?service=rss</forum>
<forum_title>Savon Sanomat</forum_title>
<discussion_title>Arianna Huffington jättää Huffington Postin</discussion_title>
<language>finnish</language>
<gmt_offset></gmt_offset>
<topic_url>http://www.savonsanomat.fi/ulkomaat/Arianna-Huffington-j%C3%A4tt%C3%A4%C3%A4-Huffington-Postin/816466</topic_url>
<topic_text>
Arianna Huffington jättää Huffington Postin Arianna Huffington jättää Huffington Postin   Arianna Huffington on ollut näkyvässä roolissa Huffington Postin johtajana ja päätoimittajana. Kuva: GREGOR FISCHER 
Huffington Post -verkkomedian perustaja Arianna Huffington jättää yhtiön johtaakseen perustamaansa startupia Thrive Globalia. 
Thrive Global keskittyy terveys- ja hyvinvointiaiheisiin. Yritys on juuri saanut varmistettua rahoituksensa. 
Huffington kertoi asiasta itse eilen torstaina Yhdysvaltain aikaa yhtiönsä työntekijöille. Huffington perustelee ratkaisuaan &quot;pakkomielteellä stressin ja loppuunpalamisen vaikutusten vähentämiseen&quot; ja henkilökohtaisella tarpeella sitoutua aidosti omaksi koettuun asiaan. 
– Kun päätin luoda Thrive Globalin, ajattelin olevan mahdollista rakentaa startup ja jatkaa Huffington Postin päätoimittajana. Tänään on selvää, että se oli harhakuva, Huffington sanoo tiedotteessaan. 
– Kun Thrive Global muuttui ideasta todellisuudeksi investoijineen, henkilökuntineen ja tiloineen, minulle kävi selväksi, etten voisi tehdä oikeutta molemmille yhtiöille. 
Huffington kertoo myös, ettei hänellä ole varmuutta siitä, miten Thrive Global menestyy. 
Nyt 66-vuotias Huffington julkaisi Huffington Postin kumppaneineen 2005. Huffington Post luotiin alusta lähtien liberaaliksi verkkomediaksi, jonka sisällöstä valtaosa on muuta kuin perinteistä oman toimituksen tuottamaa journalistista sisältöä. Sivusto on ollut pitkään Yhdysvaltain suosituimpia mediasivustoja. Viime vuosina yhtiö on lisännyt toimituksellista henkilökuntaansa ja laajentunut ulkomaille. 
Internet-palveluntarjoaja AOL osti Huffington Postin 2011 runsaalla 300 miljoonalla dollarilla. Sittemmin Huffington Post on päätynyt AOL:n mukana tietoliikenneyritys Verizonin omistukseen. Yrityskauppojen jälkeen Huffington roolista Huffington Postissa on käyty keskusteluja, mutta Huffington ehti tehdä vuoteen 2019 ulottuvan sopimuksen Huffington Postin johtamisesta viime vuonna, The Wall Street Journal kertoo. 
Huffington Postin kävijämäärät ovat viime aikoina pudonneet jyrkästi. Sanomalehti The Guardianin siteeraamien tilastojen mukaan kävijämäärissä on ollut 23 prosentin pudotus kesäkuusta 2015 tämän vuoden kesäkuuhun. 
Lähteet:
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.savonsanomat.fi/ulkomaat/Arianna-Huffington-j%C3%A4tt%C3%A4%C3%A4-Huffington-Postin/816466</post_url>
<post_date>20160812</post_date>
<post_time>0553</post_time>
<username></username>
<post>
Arianna Huffington jättää Huffington Postin Arianna Huffington jättää Huffington Postin   Arianna Huffington on ollut näkyvässä roolissa Huffington Postin johtajana ja päätoimittajana. Kuva: GREGOR FISCHER 
Huffington Post -verkkomedian perustaja Arianna Huffington jättää yhtiön johtaakseen perustamaansa startupia Thrive Globalia. 
Thrive Global keskittyy terveys- ja hyvinvointiaiheisiin. Yritys on juuri saanut varmistettua rahoituksensa. 
Huffington kertoi asiasta itse eilen torstaina Yhdysvaltain aikaa yhtiönsä työntekijöille. Huffington perustelee ratkaisuaan &quot;pakkomielteellä stressin ja loppuunpalamisen vaikutusten vähentämiseen&quot; ja henkilökohtaisella tarpeella sitoutua aidosti omaksi koettuun asiaan. 
– Kun päätin luoda Thrive Globalin, ajattelin olevan mahdollista rakentaa startup ja jatkaa Huffington Postin päätoimittajana. Tänään on selvää, että se oli harhakuva, Huffington sanoo tiedotteessaan. 
– Kun Thrive Global muuttui ideasta todellisuudeksi investoijineen, henkilökuntineen ja tiloineen, minulle kävi selväksi, etten voisi tehdä oikeutta molemmille yhtiöille. 
Huffington kertoo myös, ettei hänellä ole varmuutta siitä, miten Thrive Global menestyy. 
Nyt 66-vuotias Huffington julkaisi Huffington Postin kumppaneineen 2005. Huffington Post luotiin alusta lähtien liberaaliksi verkkomediaksi, jonka sisällöstä valtaosa on muuta kuin perinteistä oman toimituksen tuottamaa journalistista sisältöä. Sivusto on ollut pitkään Yhdysvaltain suosituimpia mediasivustoja. Viime vuosina yhtiö on lisännyt toimituksellista henkilökuntaansa ja laajentunut ulkomaille. 
Internet-palveluntarjoaja AOL osti Huffington Postin 2011 runsaalla 300 miljoonalla dollarilla. Sittemmin Huffington Post on päätynyt AOL:n mukana tietoliikenneyritys Verizonin omistukseen. Yrityskauppojen jälkeen Huffington roolista Huffington Postissa on käyty keskusteluja, mutta Huffington ehti tehdä vuoteen 2019 ulottuvan sopimuksen Huffington Postin johtamisesta viime vuonna, The Wall Street Journal kertoo. 
Huffington Postin kävijämäärät ovat viime aikoina pudonneet jyrkästi. Sanomalehti The Guardianin siteeraamien tilastojen mukaan kävijämäärissä on ollut 23 prosentin pudotus kesäkuusta 2015 tämän vuoden kesäkuuhun. 
Lähteet:
</post>
<signature>

</signature>
<external_links>

</external_links>
<country>FI</country>
<main_image>http://cdn.ksml.fi/incoming/ci6wgw-5644799.jpg/ALTERNATES/LANDSCAPE_1140/5644799.jpg</main_image>
</document>
