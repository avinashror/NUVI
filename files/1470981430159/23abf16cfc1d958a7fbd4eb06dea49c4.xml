<?xml version="1.0" encoding="UTF-8"?>
<document>
<type>mainstream</type>
<forum>http://online5.esakal.com/Section.aspx?SectionId=28&amp;PageNo=2528&amp;SectionName=ताज्या</forum>
<forum_title>ताज्या बातम्या: Latest Marathi News Online | Sakal </forum_title>
<discussion_title>...तर एक दिवस धोनी भीक मागेल - योगराज</discussion_title>
<language>ignore</language>
<gmt_offset></gmt_offset>
<topic_url>http://online5.esakal.com/NewsDetails.aspx?NewsId=5728136878903795428&amp;SectionId=28&amp;SectionName=ताज्या बातम्या&amp;NewsDate=20150408&amp;Provider=- वृत्तसंस्था&amp;NewsTitle=...तर एक दिवस धोनी भीक मागेल - योगराज</topic_url>
<topic_text>
अरे हा जेसिका लाल हत्येचा आरोपी आहे. आणि दुसऱ्याने काय करावे याचे ज्ञान वाटत आहे.
</topic_text>
<spam_score>0.00</spam_score>
<post_num>64</post_num>
<post_id>post-64</post_id>
<post_url>http://online5.esakal.com/NewsDetails.aspx?NewsId=5728136878903795428&amp;SectionId=28&amp;SectionName=ताज्या बातम्या&amp;NewsDate=20150408&amp;Provider=- वृत्तसंस्था&amp;NewsTitle=...तर एक दिवस धोनी भीक मागेल - योगराज</post_url>
<post_date>20150408</post_date>
<post_time></post_time>
<username>- - वृत्तसंस्था</username>
<post>
नवी दिल्ली - विश्‍वकरंडक क्रिकेट स्पर्धेत युवराजसिंगला स्थान न मिळाल्याचे खापर कर्णधार महेंद्रसिंह धोनीच्या माथी फोडणाऱ्या युवराजचे वडील आणि माजी कसोटीपटू योगराजसिंग यांनी, धोनी हा उद्धट आहे आणि एक दिवस तो भीक मागेल, असे तोंडसुख घेतले; पण युवराजने मात्र या वक्तव्याशी संबंध नाही आणि धोनीच्या नेतृत्वाखाली खेळताना मी आनंदी होतो, असा खुलासा करून वडिलांच्या विरोधात भूमिका मांडली.
धोनीवर टीका करण्याचे योगराज यांच्याकडून सुरू झालेले सत्र कायम आहे. आज त्यांनी हीन पातळीवर जाऊन टीका केली. धोनी कोण आहे, प्रसिद्धिमाध्यमांमुळे तो भारतीय क्रिकेटचा देव झाला आहे. क्षमता नसतानाही प्रसिद्धिमाध्यमांनी त्याला सर्वोत्तम खेळाडूचा मुकुट दिला आहे, अशी मुक्ताफळे उधळली.
एक काळ असा होता, धोनीला कोणतीच ओळख नव्हती, आता तो प्रसिद्धिमाध्यांमसमोर बसून त्यांना आपल्या बाजूने वळवतो, ज्या प्रसिद्धिमाध्यमांनी त्याला इतके मोठे केले, त्यांच्याकडे पाहून तो कुत्सितपणे हसतो. जर मी आता प्रसिद्धिमाध्यमांचा प्रतिनिधी असतो, तर धोनीच्या कानशिलात वाजवली असती, असे वक्तव्य योगराज यांनी केले.
वडील एकीकडे तारे तोडत असताना युवराजला मात्र वडिलांच्या कोणत्याही वक्तव्याशी संबंध नसल्याचे सांगण्यासाठी ट्विटरचा आधार घ्यावा लागला. आयपीएलमध्ये युवराज दिल्ली संघातून खेळणार असून, तो सध्या सरावात गुंतला आहे. वडिलांच्या वक्तव्याशी माझा संबंध नाही, धोनीबरोबर माझा कोणताही वाद नाही. त्याच्या नेतृत्वात खेळताना मी आनंदी होतो, असे ट्विट युवराजने केले. इतकेच नव्हे, तर धोनीची भेट झाल्यावर वडील झाल्याबद्दल मी त्याचे अभिनंदन करणार असल्याचेही त्याने म्हटले आहे.
धोनीबाबत जे काही प्रसिद्ध होत आहे, त्या वक्तव्याशी माझा संबंध नाही, धोनीच्या नेतृत्वाखाली खेळताना मी आनंदी होतो, हे मी अगोदरच स्पष्ट केले आहे.
-युवराजसिंग
</post>
<signature>

</signature>
<external_links>

</external_links>
<country>US</country>
<main_image></main_image>
</document>
