<?xml version="1.0" encoding="UTF-8"?>
<document>
<type>mainstream</type>
<forum>http://www.mtv.fi/api/feed/rss/uutiset_kotimaa</forum>
<forum_title>MTV.fi - Uutiset - Kotimaa</forum_title>
<discussion_title>THL: Väkevämmät oluet kaupoissa tappavat satoja vielä tällä vuosikymmenellä – Alkoholitutkija: Juopon henki on halpa</discussion_title>
<language>finnish</language>
<gmt_offset></gmt_offset>
<topic_url>http://www.mtv.fi/uutiset/kotimaa/artikkeli/thl-vakevammat-oluet-kaupoissa-tappavat-satoja-viela-talla-vuosikymmenella-alkoholitutkija-juopon-henki-on-halpa/6024454</topic_url>
<topic_text>
Hallituspuolueet suunnittelevat 5,5-prosenttisia alkoholijuomia kauppojen hyllylle. Seuraukset ovat tylyjä, vakuuttaa THL:n tutkija. 
Mitä tulee tapahtumaan, THL:n vieraileva tutkija Esa Österberg ? – Ensinnäkin voi olla, että panimot ryhtyvät tuottamaan nykyistä A-olutta vahvempaa olutta. Pitää huomata, että kauppoihin tulee myös siiderit ja etyylialkoholipohjaiset lonkerot sekä niin sanotut limuviinat, kertoo Österberg. Mitä tämä tarkoittaa kansanterveydelle? – Alkoholin kulutus lisääntyy. Litroja myydään enemmän ja ne litrat ovat nykyistä vahvempia. Lisäksi näemme siirtymää Alkosta ja matkustajatuonnista päivittäistavaran hyllyille. Mitä tämä tarkoittaa kansantaloudellisesti? – Mitä ilmeisimmin valtio kerää jonkin verran enemmän alkoholiveroja, mutta se tarkoittaa myös sitä, että alkoholikuolleisuus kasvaa. Se vaikuttaa tuottavuuteen ja työvoimaan. Kauppa ja alkoholiteollisuus hyötyvät. 1 500 uutta sairaalahoitojaksoa 
Saisiko vielä arvioimianne lukuja? 
– Arvioimme, että alkoholin kokonaiskulutus lisääntyy noin 6 prosenttia. Alkoholikuolemat kasvavat 150 hengellä vuodessa ja sairaaloissa hoidettujen alkoholihoitojaksojen määrä tulee arviolta kasvamaan vuositasolla 1500:lla. Alkoholihaittojen kustannukset lisääntyvät liki sadalla miljoonalla eurolla. Laskelmassa ei ole mukana veromenetyksiä eikä työpanoksen menetyksiä. 
Vuosikymmenen vaihteessa puhutaan siis jo miltei 500:sta lisäkuolemasta. Ovatko tällaiset luvut paljon vai vähän? – Jos me vertaamme liikennekuolemiin, joita meillä on noin 250 vuodessa ja joita pyritään koko ajan vähentämään, niin tämä päätös lisää alkoholikuolleisuutta yli puolella liikennekuolleisuudestamme. Siihen nähden luku on paljon. Mutta jos me emme arvosta alkoholin käyttäjien henkeä, silloin luku on vähän. Tupakkaa suitsitaan, alkoholia vapautetaan 
Onko juopon henki halpa? 
– Se on aika halpa. Kansansairauksista kaikkialla paitsi alkoholin saralla menemme parempaan suuntaan. Taistelemme tupakkaa vastaan, mutta annamme alkoholikuolleisuuden kasvaa. 1960-luvun lopussa alkoholista johtuvia maksakuolemia oli alle sata, nyt niitä on jo tuhat. 
Mistä se kertoo, että tupakkaa suitsitaan, mutta alkoholia vapautetaan? – Tupakka on siinä mielessä ongelmattomampi, että tupakasta on vaikea löytää hyviä puolia. Alkoholin suhteen voidaan väittää, että siinä voi olla jotain terveydelle hyviä vaikutuksia. Mutta eihän alkoholi aiheuta ongelmia vain käyttäjälle itselleen, vaan myös muille. Esimerkiksi syntymättömille lapsille, perheille ja liikenteessä oleville osapuolille. Lääkärit jyrkän kielteisiä 
Tutkija muistuttaa, että monin paikoin Euroopassa alkoholin kulutus vähenee ja se johtuu siitä, että yhteiskunnan tuottavuutta pyritään kasvattamaan. 
Kuuluuko alkoholi niin tiukasti suomalaiseen kulttuuriin, että siksi valtaosa haluaa vapauttaa sen lainsäädäntöä? – Alkoholi on meidän useimman suojeluksessa. Mutta esimerkiksi lääkärit eivät ole koskaan olleet enemmän alkoholikielteisiä kuin nyt. 
Österberg varoittaa, että erityisesti nuorten aikuisten alkoholinkäyttö saattaa selkeästi kasvaa. Tällä hetkellä suomalaisia kuolee alkoholiin noin 2 500 vuodessa. Mainos
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.mtv.fi/uutiset/kotimaa/artikkeli/thl-vakevammat-oluet-kaupoissa-tappavat-satoja-viela-talla-vuosikymmenella-alkoholitutkija-juopon-henki-on-halpa/6024454</post_url>
<post_date>20160812</post_date>
<post_time>0448</post_time>
<username></username>
<post>
Hallituspuolueet suunnittelevat 5,5-prosenttisia alkoholijuomia kauppojen hyllylle. Seuraukset ovat tylyjä, vakuuttaa THL:n tutkija. 
Mitä tulee tapahtumaan, THL:n vieraileva tutkija Esa Österberg ? – Ensinnäkin voi olla, että panimot ryhtyvät tuottamaan nykyistä A-olutta vahvempaa olutta. Pitää huomata, että kauppoihin tulee myös siiderit ja etyylialkoholipohjaiset lonkerot sekä niin sanotut limuviinat, kertoo Österberg. Mitä tämä tarkoittaa kansanterveydelle? – Alkoholin kulutus lisääntyy. Litroja myydään enemmän ja ne litrat ovat nykyistä vahvempia. Lisäksi näemme siirtymää Alkosta ja matkustajatuonnista päivittäistavaran hyllyille. Mitä tämä tarkoittaa kansantaloudellisesti? – Mitä ilmeisimmin valtio kerää jonkin verran enemmän alkoholiveroja, mutta se tarkoittaa myös sitä, että alkoholikuolleisuus kasvaa. Se vaikuttaa tuottavuuteen ja työvoimaan. Kauppa ja alkoholiteollisuus hyötyvät. 1 500 uutta sairaalahoitojaksoa 
Saisiko vielä arvioimianne lukuja? 
– Arvioimme, että alkoholin kokonaiskulutus lisääntyy noin 6 prosenttia. Alkoholikuolemat kasvavat 150 hengellä vuodessa ja sairaaloissa hoidettujen alkoholihoitojaksojen määrä tulee arviolta kasvamaan vuositasolla 1500:lla. Alkoholihaittojen kustannukset lisääntyvät liki sadalla miljoonalla eurolla. Laskelmassa ei ole mukana veromenetyksiä eikä työpanoksen menetyksiä. 
Vuosikymmenen vaihteessa puhutaan siis jo miltei 500:sta lisäkuolemasta. Ovatko tällaiset luvut paljon vai vähän? – Jos me vertaamme liikennekuolemiin, joita meillä on noin 250 vuodessa ja joita pyritään koko ajan vähentämään, niin tämä päätös lisää alkoholikuolleisuutta yli puolella liikennekuolleisuudestamme. Siihen nähden luku on paljon. Mutta jos me emme arvosta alkoholin käyttäjien henkeä, silloin luku on vähän. Tupakkaa suitsitaan, alkoholia vapautetaan 
Onko juopon henki halpa? 
– Se on aika halpa. Kansansairauksista kaikkialla paitsi alkoholin saralla menemme parempaan suuntaan. Taistelemme tupakkaa vastaan, mutta annamme alkoholikuolleisuuden kasvaa. 1960-luvun lopussa alkoholista johtuvia maksakuolemia oli alle sata, nyt niitä on jo tuhat. 
Mistä se kertoo, että tupakkaa suitsitaan, mutta alkoholia vapautetaan? – Tupakka on siinä mielessä ongelmattomampi, että tupakasta on vaikea löytää hyviä puolia. Alkoholin suhteen voidaan väittää, että siinä voi olla jotain terveydelle hyviä vaikutuksia. Mutta eihän alkoholi aiheuta ongelmia vain käyttäjälle itselleen, vaan myös muille. Esimerkiksi syntymättömille lapsille, perheille ja liikenteessä oleville osapuolille. Lääkärit jyrkän kielteisiä 
Tutkija muistuttaa, että monin paikoin Euroopassa alkoholin kulutus vähenee ja se johtuu siitä, että yhteiskunnan tuottavuutta pyritään kasvattamaan. 
Kuuluuko alkoholi niin tiukasti suomalaiseen kulttuuriin, että siksi valtaosa haluaa vapauttaa sen lainsäädäntöä? – Alkoholi on meidän useimman suojeluksessa. Mutta esimerkiksi lääkärit eivät ole koskaan olleet enemmän alkoholikielteisiä kuin nyt. 
Österberg varoittaa, että erityisesti nuorten aikuisten alkoholinkäyttö saattaa selkeästi kasvaa. Tällä hetkellä suomalaisia kuolee alkoholiin noin 2 500 vuodessa. Mainos
</post>
<signature>

</signature>
<external_links>

</external_links>
<country>FI</country>
<main_image>http://im.mtv.fi/image/5715552/landscape16_9/1600/900/43bca89d1f9e4164ded69ba717030518/hj/olut-alkoholi-kauppa-marketti-market.jpg</main_image>
</document>
