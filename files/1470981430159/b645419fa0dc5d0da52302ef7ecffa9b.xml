<?xml version="1.0" encoding="UTF-8"?>
<document>
<type>mainstream</type>
<forum>http://www.mosselbayadvertiser.com/rss/1/Latest%20News</forum>
<forum_title>Mossel Bay Advertiser | Latest News</forum_title>
<discussion_title>Opvolg: Vrou gekaap in Hartenbos</discussion_title>
<language>afrikaans</language>
<gmt_offset></gmt_offset>
<topic_url>http://www.mosselbayadvertiser.com/news.aspx?main=News&amp;sub=General&amp;id=170048&amp;h=Opvolg-Vrou-gekaap-in-Hartenbos</topic_url>
<topic_text>
Opvolg: Vrou gekaap in Hartenbos Vermeende kapers het hulle slagoffer op hierdie skerp draai ingewag. MOSSELBAAI NUUS - Twee verdagte mans word steeds deur die SAPD gesoek na aanleiding van &apos;n motorkaping op die N2 naby Hartenbos vroeër vandeesweek. &apos;n Twee-en-vyftigjarige vrou, wat verkies om anoniem te bly uit vrees vir haar lewe, was by die voorval betrokke. Sy het behalwe vir kneusplekke en erge emosionele trauma, andersins ongedeerd daarvan afgekom. Die voorval het omstreeks 10:00 op Maandag, 8 Augustus, plaasgevind. Die vrou was met haar Mercedes Benz-sedan vanaf haar huis naby Hartenbos Landgoed op pad na Mosselbaai. Toe sy die skerp afdraai na die N2, rigting Kaapstad neem, het twee swartmans voor haar in die pad gestaan. &quot;Hulle was nie in die noodbaan nie, maar in die pad. Ek het baie stadig gery en toe ek hulle sien, nog stadiger. Toe ek weer sien, pluk hulle die motor se deure aan die linkerkant oop en klim in.&quot; Sy sê dat sy nooit haar motor se deure sluit as sy op pad is nie. Die vrou vertel dat die man in die passasiersitplek haar beveel het om terug te stoot, waarop hy &apos;n mes teen haar ribbes gedruk het. Sy het toe in die rigting van die Monte Christo-landgoed gery. &quot;Ek wou reguit daar inry, omdat my man die dag daar gewerk het. Die man langs my het my egter beveel &apos;you b***, turn right&apos;. Ek het op die ou pad na Klein Brak regs gedraai. Die ander man op die agterste sitplek het agter my ingeskuif en my ook begin dreig.&quot; Onder bevel van die vermeende kapers het die vrou op die grondpad verby Botlierskop-wildsplaas beland. Min brandstof &quot;Ek het vir hulle gesê dat die kar min brandstof het en dat ons kan gaan staan, maar hulle het net bly bevele gee dat ek moet aanry. Op &apos;n kol het die man agter my, my met iets hards teen my kop geslaan.&quot; Steeds op die grondpad waar sy toe naby Riverside-vakansieoord verby is, het die voertuig begin moeilikheid gee. &quot;Die kar het so geruk-ruk en dis toe dat die mans uitspring. Een het nog probeer om die sleutels uit die aansitter te gryp, maar hulle is toe oor die pad voor die motor se neus verby en het die bosse in gehardloop. Die een wat langs my gesit het, het nog gedreig dat hy my gemerk het en dat hy my sal kry.&quot; Die vrou het daarin geslaag om die voertuig weer aan die gang te kry. &quot;Ek het so &apos;n 1km of meer verder gery, toe ek &apos;n man by sy plaas se ingang sien uitkom. Ek vreeslik gehuil en gevra of hy vir my water sal gee.&quot; Mnr Chappie Gertenbach van die plaas Belvedere het die vrou te hulp gesnel, haar man op haar versoek gekontak, asook die polisie. &quot;Sy was verskriklik ontsteld en het vreeslik gelyk,&quot; het hy by navraag aan die Advertiser gesê. &quot;Ek was nog nooit &apos;n bang mens nie. Ek het nie die moed om die huis te verlaat nie. Ek wil nie eens by die hek uit nie,&quot; sê die slagoffer wat Maandagoggend naby die N2, Hartenbos gekaap is. Plaaswag reageer flink Lede van die Da Gamaskop-polisie was vinnig op die toneel om na die verdagtes te soek. Die plaaswag, onder leiding van sektorbevelvoerder ao Pierre Botha, wat selfs &apos;n helikopter van Kobus Crous (Mosselbaai-helikopters) insluit, is onmiddellik geaktiveer om te help met die soektog. Die plaaswag is deur die Da Gamaskop-polisie geloof vir hulle effektiewe reaksietyd en bydrae tot die soektog. Die Langeberg K9-eenheid het ook aan die soektog deelgeneem, wat uiteindelik sonder sukses laat vaar is. Die vermeende kapers, is volgens die slagoffer se beskrywing, ongeveer 40 jaar oud en was onderskeidelik soos volg geklee: blou deminbroek en –baadjie, waarvan die deminbroek &apos;n merkbare gat op die linkerbeen het; swartdeminbroek en swart trui, met &apos;n blou wolmussie en geel en blou tekkies. Een van die mans het &apos;n oorbel deur sy bolip. Die saak word deur die SAPD se voertuigdiefstal-eenheid ondersoek. Die Da Gamaskop-polisie, Maandag op die toneel naby Brandwag, waar &apos;n kapingslagoffer aangedui het dat die vermeende kapers op die vlug geslaan het.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.mosselbayadvertiser.com/news.aspx?main=News&amp;sub=General&amp;id=170048&amp;h=Opvolg-Vrou-gekaap-in-Hartenbos</post_url>
<post_date>20160812</post_date>
<post_time>0745</post_time>
<username></username>
<post>
Opvolg: Vrou gekaap in Hartenbos Vermeende kapers het hulle slagoffer op hierdie skerp draai ingewag. MOSSELBAAI NUUS - Twee verdagte mans word steeds deur die SAPD gesoek na aanleiding van &apos;n motorkaping op die N2 naby Hartenbos vroeër vandeesweek. &apos;n Twee-en-vyftigjarige vrou, wat verkies om anoniem te bly uit vrees vir haar lewe, was by die voorval betrokke. Sy het behalwe vir kneusplekke en erge emosionele trauma, andersins ongedeerd daarvan afgekom. Die voorval het omstreeks 10:00 op Maandag, 8 Augustus, plaasgevind. Die vrou was met haar Mercedes Benz-sedan vanaf haar huis naby Hartenbos Landgoed op pad na Mosselbaai. Toe sy die skerp afdraai na die N2, rigting Kaapstad neem, het twee swartmans voor haar in die pad gestaan. &quot;Hulle was nie in die noodbaan nie, maar in die pad. Ek het baie stadig gery en toe ek hulle sien, nog stadiger. Toe ek weer sien, pluk hulle die motor se deure aan die linkerkant oop en klim in.&quot; Sy sê dat sy nooit haar motor se deure sluit as sy op pad is nie. Die vrou vertel dat die man in die passasiersitplek haar beveel het om terug te stoot, waarop hy &apos;n mes teen haar ribbes gedruk het. Sy het toe in die rigting van die Monte Christo-landgoed gery. &quot;Ek wou reguit daar inry, omdat my man die dag daar gewerk het. Die man langs my het my egter beveel &apos;you b***, turn right&apos;. Ek het op die ou pad na Klein Brak regs gedraai. Die ander man op die agterste sitplek het agter my ingeskuif en my ook begin dreig.&quot; Onder bevel van die vermeende kapers het die vrou op die grondpad verby Botlierskop-wildsplaas beland. Min brandstof &quot;Ek het vir hulle gesê dat die kar min brandstof het en dat ons kan gaan staan, maar hulle het net bly bevele gee dat ek moet aanry. Op &apos;n kol het die man agter my, my met iets hards teen my kop geslaan.&quot; Steeds op die grondpad waar sy toe naby Riverside-vakansieoord verby is, het die voertuig begin moeilikheid gee. &quot;Die kar het so geruk-ruk en dis toe dat die mans uitspring. Een het nog probeer om die sleutels uit die aansitter te gryp, maar hulle is toe oor die pad voor die motor se neus verby en het die bosse in gehardloop. Die een wat langs my gesit het, het nog gedreig dat hy my gemerk het en dat hy my sal kry.&quot; Die vrou het daarin geslaag om die voertuig weer aan die gang te kry. &quot;Ek het so &apos;n 1km of meer verder gery, toe ek &apos;n man by sy plaas se ingang sien uitkom. Ek vreeslik gehuil en gevra of hy vir my water sal gee.&quot; Mnr Chappie Gertenbach van die plaas Belvedere het die vrou te hulp gesnel, haar man op haar versoek gekontak, asook die polisie. &quot;Sy was verskriklik ontsteld en het vreeslik gelyk,&quot; het hy by navraag aan die Advertiser gesê. &quot;Ek was nog nooit &apos;n bang mens nie. Ek het nie die moed om die huis te verlaat nie. Ek wil nie eens by die hek uit nie,&quot; sê die slagoffer wat Maandagoggend naby die N2, Hartenbos gekaap is. Plaaswag reageer flink Lede van die Da Gamaskop-polisie was vinnig op die toneel om na die verdagtes te soek. Die plaaswag, onder leiding van sektorbevelvoerder ao Pierre Botha, wat selfs &apos;n helikopter van Kobus Crous (Mosselbaai-helikopters) insluit, is onmiddellik geaktiveer om te help met die soektog. Die plaaswag is deur die Da Gamaskop-polisie geloof vir hulle effektiewe reaksietyd en bydrae tot die soektog. Die Langeberg K9-eenheid het ook aan die soektog deelgeneem, wat uiteindelik sonder sukses laat vaar is. Die vermeende kapers, is volgens die slagoffer se beskrywing, ongeveer 40 jaar oud en was onderskeidelik soos volg geklee: blou deminbroek en –baadjie, waarvan die deminbroek &apos;n merkbare gat op die linkerbeen het; swartdeminbroek en swart trui, met &apos;n blou wolmussie en geel en blou tekkies. Een van die mans het &apos;n oorbel deur sy bolip. Die saak word deur die SAPD se voertuigdiefstal-eenheid ondersoek. Die Da Gamaskop-polisie, Maandag op die toneel naby Brandwag, waar &apos;n kapingslagoffer aangedui het dat die vermeende kapers op die vlug geslaan het.
</post>
<signature>

</signature>
<external_links>

</external_links>
<country>ZA</country>
<main_image>http://www.georgeherald.com/img/acltn20160811-120233-858_u0.jpg</main_image>
</document>
