<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>นายกฯ ขอคนไทยร่วมมือร่วมใจ! เฝ้าระวัง ขจัดคนไม่ดีออกจากสังคม « Spring News</discussion_title>
<language>thai</language>
<gmt_offset></gmt_offset>
<topic_url>http://www.springnews.co.th/politics/311991</topic_url>
<topic_text>

วันที่ 12 ส.ค. 59 พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ หรือ คสช. เป็นประธานในกิจกรรมเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ เนื่องในโอการพระราชพิธีมหามงคลเฉลิมพระชนมพรรษา 7 รอบ 12 สิงหาคม 2559 โดยเป็นสักขีพยานในพิธีมอบรางวัลถ้วยพระราชทานสมเด็จพระนางเจ้าสิริกิติ์ฯ และมอบถ้วยเกียรติยศของนายกรัฐมนตรี ในการแข่งขันวิ่ง “12 สิงหา ฮาล์ฟ มาราธอน กรุงเทพฯ 2016” 
ทั้งนี้ พล.อ.ประยุทธ์ กล่าวว่า ตลอดระยะเวลาที่ผ่านมา ขอขอบคุณประชาชนทุกคนที่ให้การสนับสนุนการขับเคลื่อนประเทศชาติและบริหารราชการแผ่นดินให้เป็นไปด้วยความเรียบร้อย อย่างไรก็ตาม ก็ยังมีผู้ไม่หวังดีดำเนินการ ซึ่งรัฐบาลและตนจะพยายามอย่างเต็มที่ โดยถึงเวลาแล้วที่พวกเราทุกคนต้องมาร่วมมือร่วมใจกันช่วยกันเฝ้าระวังดูแล และช่วยขจัดคนไม่ดี ออกไปจากสังคมให้ได้ เพราะคนเหล่านี้สร้างแต่ความเดือดร้อน สร้างปัญหาให้กับประเทศ ซึ่งตนคนเดียวไม่สามารถทำได้ ดังนั้น จึงอยู่ที่ประชาชนต้องช่วยกัน 
“ต้องช่วยกันเป็นเจ้าของบ้านที่ดี ก็พิจารณาแล้วกันว่ามันเกิดเหตุการณ์อะไรขึ้นมาในช่วงนี้ ตั้งแต่ก่อนทำประชามติ จนหลังประชามติ ทำไมมันเกิดในยุคนี้ ทำไมมันเกิดขึ้นในช่วงที่บ้านเมืองกำลังดีขึ้น” 
จากนั้น นายกรัฐมนตรีและภริยา ได้เยี่ยมชมการจัดสวนต้นมะลิวันแม่ บริเวณลานวงกลมกลางน้ำ ภายในสวนเบญจกิติ ก่อนที่จะกล่าวถวายราชสดุดีเฉลิมพระเกียรติ และนำกล่าวถวายพระพรชัยมงคล ก่อนที่จะร่วมกันปลูกต้นราชพฤกษ์ เฉลิมพระเกียรติและเยี่ยมชมสวนป่าเบญจกิติและเดินทางกลับ 
ติดตามสถานการณ์อื่นๆ ผ่าน Official Account Line SpringNews 
</topic_text>
<spam_score>0.50</spam_score>
<post_num>1</post_num>
<post_id>post-1</post_id>
<post_url>http://www.springnews.co.th/politics/311991</post_url>
<post_date>20160812</post_date>
<post_time></post_time>
<username>Spring News Corporation Co.</username>
<post>

วันที่ 12 ส.ค. 59 พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ หรือ คสช. เป็นประธานในกิจกรรมเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ เนื่องในโอการพระราชพิธีมหามงคลเฉลิมพระชนมพรรษา 7 รอบ 12 สิงหาคม 2559 โดยเป็นสักขีพยานในพิธีมอบรางวัลถ้วยพระราชทานสมเด็จพระนางเจ้าสิริกิติ์ฯ และมอบถ้วยเกียรติยศของนายกรัฐมนตรี ในการแข่งขันวิ่ง “12 สิงหา ฮาล์ฟ มาราธอน กรุงเทพฯ 2016” 
ทั้งนี้ พล.อ.ประยุทธ์ กล่าวว่า ตลอดระยะเวลาที่ผ่านมา ขอขอบคุณประชาชนทุกคนที่ให้การสนับสนุนการขับเคลื่อนประเทศชาติและบริหารราชการแผ่นดินให้เป็นไปด้วยความเรียบร้อย อย่างไรก็ตาม ก็ยังมีผู้ไม่หวังดีดำเนินการ ซึ่งรัฐบาลและตนจะพยายามอย่างเต็มที่ โดยถึงเวลาแล้วที่พวกเราทุกคนต้องมาร่วมมือร่วมใจกันช่วยกันเฝ้าระวังดูแล และช่วยขจัดคนไม่ดี ออกไปจากสังคมให้ได้ เพราะคนเหล่านี้สร้างแต่ความเดือดร้อน สร้างปัญหาให้กับประเทศ ซึ่งตนคนเดียวไม่สามารถทำได้ ดังนั้น จึงอยู่ที่ประชาชนต้องช่วยกัน 
“ต้องช่วยกันเป็นเจ้าของบ้านที่ดี ก็พิจารณาแล้วกันว่ามันเกิดเหตุการณ์อะไรขึ้นมาในช่วงนี้ ตั้งแต่ก่อนทำประชามติ จนหลังประชามติ ทำไมมันเกิดในยุคนี้ ทำไมมันเกิดขึ้นในช่วงที่บ้านเมืองกำลังดีขึ้น” 
จากนั้น นายกรัฐมนตรีและภริยา ได้เยี่ยมชมการจัดสวนต้นมะลิวันแม่ บริเวณลานวงกลมกลางน้ำ ภายในสวนเบญจกิติ ก่อนที่จะกล่าวถวายราชสดุดีเฉลิมพระเกียรติ และนำกล่าวถวายพระพรชัยมงคล ก่อนที่จะร่วมกันปลูกต้นราชพฤกษ์ เฉลิมพระเกียรติและเยี่ยมชมสวนป่าเบญจกิติและเดินทางกลับ 
ติดตามสถานการณ์อื่นๆ ผ่าน Official Account Line SpringNews 
</post>
<signature>

</signature>
<external_links>

</external_links>
<country>TH</country>
<main_image>http://www.springnews.co.th/wp-content/uploads/2016/08/---------------16.jpg</main_image>
</document>
