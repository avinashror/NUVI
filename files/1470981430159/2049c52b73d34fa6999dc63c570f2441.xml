<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>India-in Australia an ngam lo</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/infiamna/58865</topic_url>
<topic_text>
  India-in Australia an ngam lo 
Rio Olympic hmeichhe hockey inelnaah India team chu Australia lakah 6-1 in an chak lo. India hian chhiarkawp dan chuan quarterfinal luh theihna kawng la nei mah se a an kawng hi a ping tluk a ni tawh. 
Ningania inkhelah world number 13 India an mualpho chhiang hle. Australia tan Jodie Kenny chuan goal hnih a khung bakah Kathryn Slattery, Georgina Morgan, Jane Claxton leh Georgina Parker te chual goal khat ṭheuh an khung bawk - India goal neih chhun hi hun tawp dawna Anuradha Thokchom khung niin he goal hian awmzia a nei thui lo hle. 
India hi an group match hmasa berah Japan nen 1-1 in an inhnehtawk a, match hnih naah Great Britain 3-0 in an hneh lo. Australia an hneh loh leh tak avangin hian match thum an khelh tawh aṭangin point khat chiah an la hlawh chhuak. Group B-ah a mawngphah luahlumtu niin Japan nen an point a inzat. 
Group B-ah hian United States leh Great Britain ten point kua ve ve an hmu tawh a, an hnuaiah point thum hmutu Australia leh Argentina te an awm. Group pakhat aṭang hian a sang paliin quarterfinal an lut dawn a ni. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/infiamna/58865</post_url>
<post_date>20160812</post_date>
<post_time>0530</post_time>
<username>Administrator</username>
<post>
  India-in Australia an ngam lo 
Rio Olympic hmeichhe hockey inelnaah India team chu Australia lakah 6-1 in an chak lo. India hian chhiarkawp dan chuan quarterfinal luh theihna kawng la nei mah se a an kawng hi a ping tluk a ni tawh. 
Ningania inkhelah world number 13 India an mualpho chhiang hle. Australia tan Jodie Kenny chuan goal hnih a khung bakah Kathryn Slattery, Georgina Morgan, Jane Claxton leh Georgina Parker te chual goal khat ṭheuh an khung bawk - India goal neih chhun hi hun tawp dawna Anuradha Thokchom khung niin he goal hian awmzia a nei thui lo hle. 
India hi an group match hmasa berah Japan nen 1-1 in an inhnehtawk a, match hnih naah Great Britain 3-0 in an hneh lo. Australia an hneh loh leh tak avangin hian match thum an khelh tawh aṭangin point khat chiah an la hlawh chhuak. Group B-ah a mawngphah luahlumtu niin Japan nen an point a inzat. 
Group B-ah hian United States leh Great Britain ten point kua ve ve an hmu tawh a, an hnuaiah point thum hmutu Australia leh Argentina te an awm. Group pakhat aṭang hian a sang paliin quarterfinal an lut dawn a ni. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
