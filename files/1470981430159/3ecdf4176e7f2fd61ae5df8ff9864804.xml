<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Everton defender thar Ashley Williams</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/infiamna/58870</topic_url>
<topic_text>
  Everton defender thar Ashley Williams 
Premier League club Everton chuan Manchester City laka an central defender John Stones an chan hnuin a thlakna tur an lalut ve lehnghal a, Swansea City captain Ashley Williams chu season thum chhung atan contract an ziahpui. 
Kum 31-a upa defender man zat hi puanzar ni lo mah se Welsh club hian Everton-in pound maktaduai 10-a an dawrna chu an lo hnar tawh avangin pound maktaduai 12 bawr vel ni tura ngaih a ni. 
Merseyside club manager thar Ronald Koeman-a&apos;n transfer bazar-ah player pathum a lakluhna a ni a, Wales captain Ashley hma hian Senegal midfielder Idrissa Gueye leh goalkeeper Maarten Stekelenburg te chu a lo lalut tawh. 
Euro 2016 khelh zawh taka semifinal thlenga Wales kaihruaitu defender chuan, &quot;Everton hian kawng dik an zawh mek a, manager Koeman hi Goodison Park ka pan chhan pakhat a ni. A hunlaia central defender ṭha ber pawl a ni a, a hnen aṭang hian tam tak zir tur ka nei dawn a ni,&quot; a ti. 
Wales tana vawi 65 inlan tawh defender hian kum 2007 khan Stockport ṭangin Swansea hi £300,000-in a zawm a, kum riat a khelh chhunga match 352 inlan hmanin League One, Championship leh Premier League-ah te Wales club tan hian a khel hman a ni. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/infiamna/58870</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Everton defender thar Ashley Williams 
Premier League club Everton chuan Manchester City laka an central defender John Stones an chan hnuin a thlakna tur an lalut ve lehnghal a, Swansea City captain Ashley Williams chu season thum chhung atan contract an ziahpui. 
Kum 31-a upa defender man zat hi puanzar ni lo mah se Welsh club hian Everton-in pound maktaduai 10-a an dawrna chu an lo hnar tawh avangin pound maktaduai 12 bawr vel ni tura ngaih a ni. 
Merseyside club manager thar Ronald Koeman-a&apos;n transfer bazar-ah player pathum a lakluhna a ni a, Wales captain Ashley hma hian Senegal midfielder Idrissa Gueye leh goalkeeper Maarten Stekelenburg te chu a lo lalut tawh. 
Euro 2016 khelh zawh taka semifinal thlenga Wales kaihruaitu defender chuan, &quot;Everton hian kawng dik an zawh mek a, manager Koeman hi Goodison Park ka pan chhan pakhat a ni. A hunlaia central defender ṭha ber pawl a ni a, a hnen aṭang hian tam tak zir tur ka nei dawn a ni,&quot; a ti. 
Wales tana vawi 65 inlan tawh defender hian kum 2007 khan Stockport ṭangin Swansea hi £300,000-in a zawm a, kum riat a khelh chhunga match 352 inlan hmanin League One, Championship leh Premier League-ah te Wales club tan hian a khel hman a ni. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
