<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>France-ah ram kang vangin mi 1,000 sawnchhuak</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/khawvel/58894</topic_url>
<topic_text>
  France-ah ram kang vangin mi 1,000 sawnchhuak 
France chhim lama ram ngaw kang vangin Marseille khawpui dinhmun a him tawk lo a, chenna in eng emaw zat a kan tawh bakah, mi 1,000 chuang zet chu hmun him lamah sawnchhuah an ni tawh bawk. 
Ram kang hi Marseille khaw hmar lam ram aṭanga chhuak ṭan a ni a, kangṭhelhtu 1,500 chuangin ṭhelh mih tumin an bei mek a ni. 
France official-te chuan Marseille khaw hmarlam km 25-a hla Vitrolles khuaah chenna in eng emaw zat a kang ral tawh a, a ṭhenawm Pennes-Mirabeau a cheng mi tak chu sawnchhuah an ni tawh bawk tih an sawi. Vitrolles emergency service chuan kangmei chhuak hi thunun theih a ni lo a, hun rei tak ruah a sur tawh loh vang leh thli a tleh tel avangin a kangkai chak hle tih an sawi. Ṭhelh mih a nih loh chuan Marseille khua hi a kai mai an hlauh thu an sawi. Ram kang hian hectare 2,260-a zau a kangkai tawh a ni. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/khawvel/58894</post_url>
<post_date>20160812</post_date>
<post_time>0530</post_time>
<username>Administrator</username>
<post>
  France-ah ram kang vangin mi 1,000 sawnchhuak 
France chhim lama ram ngaw kang vangin Marseille khawpui dinhmun a him tawk lo a, chenna in eng emaw zat a kan tawh bakah, mi 1,000 chuang zet chu hmun him lamah sawnchhuah an ni tawh bawk. 
Ram kang hi Marseille khaw hmar lam ram aṭanga chhuak ṭan a ni a, kangṭhelhtu 1,500 chuangin ṭhelh mih tumin an bei mek a ni. 
France official-te chuan Marseille khaw hmarlam km 25-a hla Vitrolles khuaah chenna in eng emaw zat a kang ral tawh a, a ṭhenawm Pennes-Mirabeau a cheng mi tak chu sawnchhuah an ni tawh bawk tih an sawi. Vitrolles emergency service chuan kangmei chhuak hi thunun theih a ni lo a, hun rei tak ruah a sur tawh loh vang leh thli a tleh tel avangin a kangkai chak hle tih an sawi. Ṭhelh mih a nih loh chuan Marseille khua hi a kai mai an hlauh thu an sawi. Ram kang hian hectare 2,260-a zau a kangkai tawh a ni. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
