<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Tlai dar 2:00-ah Chanmari hmaah Ramhlun North</discussion_title>
<language>indonesian</language>
<gmt_offset></gmt_offset>
<topic_url>http://www.vanglaini.org/infiamna/58873</topic_url>
<topic_text>
  Tlai dar 2:00-ah Chanmari hmaah Ramhlun North 
I Day Football-ah Chanmari FC-in nung takin bul an ṭan a, an khingpui tur Ramhlun North erawhin thawm nei lian nghal lo mah se group stage a zawh meuh chuan hma an sawn tih a hmuh theih. Ṭantu nei ṭha club pahnih hian vawiin tlai dar 2:00 hian Lammualah semifinal an khel dawn a, Chanmari hmaah MPL kai thar Ramhlun North fiahin an awm ang. 
Ramhlun N an ṭha zawk I Day Football group stage-ah Ramhlun North-in ṭantu an nei ṭha ber a, Chanmari FC-in an tluk lo. Semifinal-ah MPL-a ṭantu nei ṭha ṭhin Chanmari an harh thar a nih ngawt loh chuan tun dinhmunah Ramhlun North-in ṭantu an nei ṭha zawk. 
Ramhlun North coach Lalruatliana Sailo (Tawia) chuan, &quot;Mipui hi kan tan a pawimawh a, kan team chakna hnar an ni. Chanmari FC kan hmachhawn hunah hian ṭha lehzuala min ṭawiawm a ṭul a ni,&quot; tiin a sawi. 
Chanmari coach Lalsangzuala Hmar chuan, &quot;Ramhlun North hian ṭantu an nei ṭha a, Chanmari FC hi MPL ṭantirh aṭanga ṭantu nei chhe ngai lo an ni thung. Semifinal-ah pawh hian Lammualah Chanmari ṭantu chuan an tihtur ṭha takin an rawn hlenchhuah ka ring,&quot; tiin an club ṭantute a fak. 
Ven ngai Fela leh Sawmfela Chhinga Veng lama goal ropui khungtu Malsawmfela&apos;n hrem vanga AIFF Academy a hmachhawn theih loh hnuah Ramhlun North hmachhawn turin a rawn kir dawn. Chanmari FC tlar hmaa Sawmfela kawppui Republic Vengthlang tlangval Lalruatfela Zote pawh ven uluk a ṭul khawp ang. Lalsangzuala Hmar hian Mizo winger hmabak nei êng Lalmuanzova, Vanlalbiaa Chhangte, Ṭhasiama leh Isaac Lalruatpuia te an kawl a, BVT captain hlui Lalrammawia an kawl bawk avangin Ramhlun North lakah hian goal an khung ngei a rinawm. 
Ramhlun North hian hrem vangin defender Lalruatfela an chhawr thei dawn lo a, C. Ramdinmawia a dam leh tawh avangin Lawngtlai defender inhliam hi an tuar hran lo ang. Zawhna awm erawh Chanmari game rang tak hmachhawn turin an ṭha tawk em tih zawk hi a ni a, Tawia hote tana lawmna tur chu Chanmari game siamtu R. Malsawmtuanga hrem vangin a la inlan thei lo. 
Attacking Football Chanmari FC-in attacking football an khel ṭhin tih sawi nawn a ngai lo a, Ramhlun North coach Tawia pawhin chak duh luat avanga mipui nin tur khawpa draw game khelh a duh loh thu a sawi bawk. MPL kaithar hian an match hmasa bera Zo United nen goal awm loa an inhnehtawk hnuah match thum a zawnin goal an khung tawh a, tlar hnung lamah pawh ball an inpek ngam avangin player langsar kawl lo mah se an huaisen hle. 
Amaherawhchu Ramhlun North hian Bethlehem VT lama goal khungtu B. Malsawmzuala hrem vangin an chhawr thei dawn lo a, Chanmari player hlui Vanlalthlamuana chu an innghahna tur a ni. MPL kaithar hian Chanmari tlar hnung sut tlang hmain inelna neih meka khel ṭha zet midfielder Lalrinchhana an paltlang phawt a ngai a, Electric Veng tlangval an su tlang a nih pawhin captain Lalrinchhana Tochhawng kaihhruai tlar hnung sut hawn chu a har khawp ang. Vawiin hian Chanmari FC-in Lalmuanawma hrem vangin chhawr thei dawn lo mah se MS Dawngzela (Notea) te an la neih avangin Lalsangzuala Hmar tan thlaphanna tur a awm lo. 
Eng nge an sawi? Ramhlun North coach Lalruatliana Sailo chuan, &quot;Chanmari FC hian hming nei lian zawk mah se kan rilru a buai phah lo. Keini chuan pen khat zela hma sawn hi kan tum a ni a, huaisen taka match khat zel hmachhawn hi kan duh dan a ni. Knockout stage a nih avangin draw game khelh kan tum lo a, minute 90 chhunga chak ngei tumin kan khel ang,&quot; tiin an zam loh thu a sawi. 
Chanmari FC coach Lalsangzuala Hmar chuan, &quot;Group B hi team ṭha lo zawk niin an sawi a, amaherawhchu Dinthar FC, BVT leh Zo United te hi team ṭha an ni. Heng team ṭha patlang thei Ramhlun North hi an chhe lo a, hneh tur chuan kan ṭan a ngai khawp ang,&quot; tiin team ṭha zawkah a inchhal duh lo. 
Supporter-te ṭhutna tur 
Chanmari FC - K. Kawla Stand leh S. Malsawmtluanga Stand 
Ramhlun North FC - Zomuanthanga Stand leh Zohminga Zote Stand 
Neutral Supporter - Tlang 
Semifinal Dan 
* Minute 90 chhunga an inhnehtawk a nih chuan extra time khelh a ni ang. 
* Extra time zawh hnu pawha chak zawk hriat a la nih chuan penalty hmangin chak zawk zawn a ni ang. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/infiamna/58873</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Tlai dar 2:00-ah Chanmari hmaah Ramhlun North 
I Day Football-ah Chanmari FC-in nung takin bul an ṭan a, an khingpui tur Ramhlun North erawhin thawm nei lian nghal lo mah se group stage a zawh meuh chuan hma an sawn tih a hmuh theih. Ṭantu nei ṭha club pahnih hian vawiin tlai dar 2:00 hian Lammualah semifinal an khel dawn a, Chanmari hmaah MPL kai thar Ramhlun North fiahin an awm ang. 
Ramhlun N an ṭha zawk I Day Football group stage-ah Ramhlun North-in ṭantu an nei ṭha ber a, Chanmari FC-in an tluk lo. Semifinal-ah MPL-a ṭantu nei ṭha ṭhin Chanmari an harh thar a nih ngawt loh chuan tun dinhmunah Ramhlun North-in ṭantu an nei ṭha zawk. 
Ramhlun North coach Lalruatliana Sailo (Tawia) chuan, &quot;Mipui hi kan tan a pawimawh a, kan team chakna hnar an ni. Chanmari FC kan hmachhawn hunah hian ṭha lehzuala min ṭawiawm a ṭul a ni,&quot; tiin a sawi. 
Chanmari coach Lalsangzuala Hmar chuan, &quot;Ramhlun North hian ṭantu an nei ṭha a, Chanmari FC hi MPL ṭantirh aṭanga ṭantu nei chhe ngai lo an ni thung. Semifinal-ah pawh hian Lammualah Chanmari ṭantu chuan an tihtur ṭha takin an rawn hlenchhuah ka ring,&quot; tiin an club ṭantute a fak. 
Ven ngai Fela leh Sawmfela Chhinga Veng lama goal ropui khungtu Malsawmfela&apos;n hrem vanga AIFF Academy a hmachhawn theih loh hnuah Ramhlun North hmachhawn turin a rawn kir dawn. Chanmari FC tlar hmaa Sawmfela kawppui Republic Vengthlang tlangval Lalruatfela Zote pawh ven uluk a ṭul khawp ang. Lalsangzuala Hmar hian Mizo winger hmabak nei êng Lalmuanzova, Vanlalbiaa Chhangte, Ṭhasiama leh Isaac Lalruatpuia te an kawl a, BVT captain hlui Lalrammawia an kawl bawk avangin Ramhlun North lakah hian goal an khung ngei a rinawm. 
Ramhlun North hian hrem vangin defender Lalruatfela an chhawr thei dawn lo a, C. Ramdinmawia a dam leh tawh avangin Lawngtlai defender inhliam hi an tuar hran lo ang. Zawhna awm erawh Chanmari game rang tak hmachhawn turin an ṭha tawk em tih zawk hi a ni a, Tawia hote tana lawmna tur chu Chanmari game siamtu R. Malsawmtuanga hrem vangin a la inlan thei lo. 
Attacking Football Chanmari FC-in attacking football an khel ṭhin tih sawi nawn a ngai lo a, Ramhlun North coach Tawia pawhin chak duh luat avanga mipui nin tur khawpa draw game khelh a duh loh thu a sawi bawk. MPL kaithar hian an match hmasa bera Zo United nen goal awm loa an inhnehtawk hnuah match thum a zawnin goal an khung tawh a, tlar hnung lamah pawh ball an inpek ngam avangin player langsar kawl lo mah se an huaisen hle. 
Amaherawhchu Ramhlun North hian Bethlehem VT lama goal khungtu B. Malsawmzuala hrem vangin an chhawr thei dawn lo a, Chanmari player hlui Vanlalthlamuana chu an innghahna tur a ni. MPL kaithar hian Chanmari tlar hnung sut tlang hmain inelna neih meka khel ṭha zet midfielder Lalrinchhana an paltlang phawt a ngai a, Electric Veng tlangval an su tlang a nih pawhin captain Lalrinchhana Tochhawng kaihhruai tlar hnung sut hawn chu a har khawp ang. Vawiin hian Chanmari FC-in Lalmuanawma hrem vangin chhawr thei dawn lo mah se MS Dawngzela (Notea) te an la neih avangin Lalsangzuala Hmar tan thlaphanna tur a awm lo. 
Eng nge an sawi? Ramhlun North coach Lalruatliana Sailo chuan, &quot;Chanmari FC hian hming nei lian zawk mah se kan rilru a buai phah lo. Keini chuan pen khat zela hma sawn hi kan tum a ni a, huaisen taka match khat zel hmachhawn hi kan duh dan a ni. Knockout stage a nih avangin draw game khelh kan tum lo a, minute 90 chhunga chak ngei tumin kan khel ang,&quot; tiin an zam loh thu a sawi. 
Chanmari FC coach Lalsangzuala Hmar chuan, &quot;Group B hi team ṭha lo zawk niin an sawi a, amaherawhchu Dinthar FC, BVT leh Zo United te hi team ṭha an ni. Heng team ṭha patlang thei Ramhlun North hi an chhe lo a, hneh tur chuan kan ṭan a ngai khawp ang,&quot; tiin team ṭha zawkah a inchhal duh lo. 
Supporter-te ṭhutna tur 
Chanmari FC - K. Kawla Stand leh S. Malsawmtluanga Stand 
Ramhlun North FC - Zomuanthanga Stand leh Zohminga Zote Stand 
Neutral Supporter - Tlang 
Semifinal Dan 
* Minute 90 chhunga an inhnehtawk a nih chuan extra time khelh a ni ang. 
* Extra time zawh hnu pawha chak zawk hriat a la nih chuan penalty hmangin chak zawk zawn a ni ang. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
