<?xml version="1.0" encoding="UTF-8"?>
<document>
<type>mainstream</type>
<forum>http://www.bornanews.ir/feeds</forum>
<forum_title>خبرگزاری برنا</forum_title>
<discussion_title>اردوغان به دنبال خروج از انزوای سیاسی/ چرخش محسوس ترکیه به سمت ایران، روسیه و سوریه</discussion_title>
<language>persian</language>
<gmt_offset></gmt_offset>
<topic_url>http://www.bornanews.ir/بخش-%D8%B3%DB%8C%D8%A7%D8%B3%DB%8C-%D8%A7%D9%82%D8%AA%D8%B5%D8%A7%D8%AF%DB%8C-3/444438-%D8%A7%D8%B1%D8%AF%D9%88%D8%BA%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%AE%D8%B1%D9%88%D8%AC-%D8%A7%D8%B2-%D8%A7%D9%86%D8%B2%D9%88%D8%A7%DB%8C-%D8%B3%DB%8C%D8%A7%D8%B3%DB%8C-%DA%86%D8%B1%D8%AE%D8%B4-%D9%85%D8%AD%D8%B3%D9%88%D8%B3-%D8%AA%D8%B1%DA%A9%DB%8C%D9%87-%D8%A8%D9%87-%D8%B3%D9%85%D8%AA-%D8%A7%DB%8C%D8%B1%D8%A7%D9%86-%D8%B1%D9%88%D8%B3%DB%8C%D9%87-%D8%B3%D9%88%D8%B1%DB%8C%D9%87</topic_url>
<topic_text>
۱۳۹۵/۰۵/۲۲ ۱۰:۱۱:۴۳ هانی‌زاده در گفت‌وگو با برنا تشریح کرد؛ اردوغان به دنبال خروج از انزوای سیاسی/ چرخش محسوس ترکیه به سمت ایران، روسیه و سوریه با گذشت یک ماه از کودتای نافرجام اخیرترکیه، روسیه به عنوان اولین داوطلب برقراری رابطه با این کشور تعجب جامعه بین‌المللی را برانگیخت. این درحالی بود که پوتین به عنوان اولین رییس جمهوری طی یک نامه رسمی حمایت خود را از دولت ترکیه اعلام کرد و اردوغان نیز با اولین سفردیپلماتیکش پس از کودتا به مسکو نشان داد از این حمایت استقبال کرده و با از بین رفتن مواضع مشترک آنکارا و واشنگتن شاید به زودی شاهد قطب جدیدی از قدرت در خاورمیانه بدون حضور ملموس غرب باشیم. به گزارش گروه سیاسی خبرگزاری برنا، رابطه مسکو و آنکارا پس از سقوط هواپیمای روسی تقریبا از بین رفت و اردوغان مدتها در مقابل عذرخواهی از روسیه مقاومت کرد . پس از آن و به دنبال عادی سازی روابط ترکیه و روسیه به دنبال تنش های ناشی از انهدام جنگنده‌های‌ روس از سوی نیروی هوایی ترکیه در نوامبر سال گذشته میلادی و درنهایت فروکش کردن آتش خشم روسیه با عذرخواهی رسمی رجب طیب اردوغان امروز شاهد هستیم منافع جانبی و بین الملی دو کشور باردیگر اردوغان و پوتین را برسر یک میز جهت یک نشست دوجانبه قرار داده است و درنهایت رجب طیب اردوغان روز سه‌شنبه با ولادیمیرپوتین رییس جمهور روسیه دیدار کرد. سخنگوی رسمی ریاست جمهوری ترکیه اعلام کرد &quot;روسای جمهور این دو کشور دستور تشکیل کمیته ای متشکل از نمایندگان اطلاعات، نظامیان و دیپلمات های دو طرف را در مورد سوریه صادر کردند و نخستین جلسه این کمیته در مسکو برگزار شد. همچنین پیش‌بینی می‌شود که خط ارتباط مشترک بین ارتش روس و ترک نیز برقرار شود. در پی این اتفاقات منطقه ای حسن هانی زاده کارشناس خاورمیانه در گفت و گو با خبرنگار گروه سیاسی خبرگزاری برنا درباره تغیرات اخیر خاورمیانه پس از کودتای نافرجام ترکیه گفت: ترکیه در 5سال گذشته و از آغاز بحران سوریه درکنار قطر، آمریکا، عربستان و حتی رژیم صهیونیستی نقش تخریبی داشته است و این مساله به افزایش بحران داخلی سوریه کمک کرد و این بحران به دلیل هجوم عظیم مهاجران سوری به اروپا نگرانی فرامنطقه ای ایجاد کرد. هانی زاده ادامه داد: ازسوی دیگر کودتای نافرجام در ترکیه معادلات منطقه ای را برهم زد و نوعی شوک را به کشورهای اطراف وارد و تاثیرات روانی و اجتماعی را در جهان به وجود آورد زیرا شواهد نشان می‌دهد که در کودتا علاوه بر آمریکا، فرانسه و آلمان، عربستان نیز در کمک مالی به کودتاچی ها دست داشته است. افزایش تنش بین آنکارا و مسکو پس از انهدام هواپیمای جنگی روسیه توسط ترکیه منجر به کاهش سطح روابط بین آنکارا و مسکو شد و بعد از کودتای نافرجام، رجب طیب اردوغان احساس کرد که باید یک تغییراساسی در روابط خودش ایجاد کند و برای خروج از انزوای سیاسی از پوتین و مردم روسیه عذرخواهی کند. وی افزود: سفر اخیر اردوغان و دیدار با پوتین نوعی عذرخواهی غیرعلنی از روسیه بود و لذا به نظر می‌رسد کودتای اخیر می‌تواند به شکل گیری بلوک جدیدی از همکاری های منطقه ای بین ترکیه، روسیه ،ایران و سوریه کمک کند. مرحله بعدی اقدامات اردوغان ورود به سمت سوریه از طریق دروازه تهران خواهد بود به این معنی که اردوغان سعی می‌کند از طریق ایران به بشاراسد نزدیک شده و به حل بحران سوریه در کنار ایران و روسیه کمک کند. این کارشناس خاورمیانه به نقش ایران برای نزدیکی اردوغان به دولت بشار اسد اشاره کرد و ادامه داد: احتمال می‌رود به زودی اردوغان با حضور درتهران به عنوان یک پل ارتباطی بخواهد زمینه همکاری با دمشق را برای خود فراهم کند و دیگر خصومت گذشته در رفتارش با سوریه دیده نشود.از این رو در هفته های آینده نوعی چرخش از ترکیه به سمت بازسازی روابطش با سوریه مشاهده خواهد شد. هانی زاده در خاتمه صحبت‌هایش به واکنش منفی دیروز واشنگتن نسبت به نشست پوتین تاکید کرد و گفت: با توجه به واکنش دیروز سخنگوی دستگاه دیپلماسی آمریکا مبنی بر عدم رضایت از نشست دوجانبه مسکو و آنکارا، بنظر می‌رسد که غرب از ادامه رابطه بین این دوکشور رضایت ندارد، باتوجه به اینکه از سویی ترکیه عضو ناتو است و رگه‌های ارتباطی با کشورهای عضو دارد و از سویی آمریکا نیازمند همکاری ترکیه برای مقابله با روسیه است و همچنین سامانه های موشکی ناتو در ترکیه وجود دارد، توقع می‌رود که ترکیه در چارچوب‌های تعیین شده از سوی آمریکا عمل کند. اما بنظر می‌رسد آمریکایی ها در کودتا علیه اردوغان دست داشته و این مسئله موجب نگرانی دولت فعلی ترکیه است. بنابراین اردوغان سعی می‌کند با گسترش رابطه با روسیه واشنگتن را تحت فشار قراردهد.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bornanews.ir/بخش-%D8%B3%DB%8C%D8%A7%D8%B3%DB%8C-%D8%A7%D9%82%D8%AA%D8%B5%D8%A7%D8%AF%DB%8C-3/444438-%D8%A7%D8%B1%D8%AF%D9%88%D8%BA%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%AE%D8%B1%D9%88%D8%AC-%D8%A7%D8%B2-%D8%A7%D9%86%D8%B2%D9%88%D8%A7%DB%8C-%D8%B3%DB%8C%D8%A7%D8%B3%DB%8C-%DA%86%D8%B1%D8%AE%D8%B4-%D9%85%D8%AD%D8%B3%D9%88%D8%B3-%D8%AA%D8%B1%DA%A9%DB%8C%D9%87-%D8%A8%D9%87-%D8%B3%D9%85%D8%AA-%D8%A7%DB%8C%D8%B1%D8%A7%D9%86-%D8%B1%D9%88%D8%B3%DB%8C%D9%87-%D8%B3%D9%88%D8%B1%DB%8C%D9%87</post_url>
<post_date>20160812</post_date>
<post_time>0541</post_time>
<username></username>
<post>
۱۳۹۵/۰۵/۲۲ ۱۰:۱۱:۴۳ هانی‌زاده در گفت‌وگو با برنا تشریح کرد؛ اردوغان به دنبال خروج از انزوای سیاسی/ چرخش محسوس ترکیه به سمت ایران، روسیه و سوریه با گذشت یک ماه از کودتای نافرجام اخیرترکیه، روسیه به عنوان اولین داوطلب برقراری رابطه با این کشور تعجب جامعه بین‌المللی را برانگیخت. این درحالی بود که پوتین به عنوان اولین رییس جمهوری طی یک نامه رسمی حمایت خود را از دولت ترکیه اعلام کرد و اردوغان نیز با اولین سفردیپلماتیکش پس از کودتا به مسکو نشان داد از این حمایت استقبال کرده و با از بین رفتن مواضع مشترک آنکارا و واشنگتن شاید به زودی شاهد قطب جدیدی از قدرت در خاورمیانه بدون حضور ملموس غرب باشیم. به گزارش گروه سیاسی خبرگزاری برنا، رابطه مسکو و آنکارا پس از سقوط هواپیمای روسی تقریبا از بین رفت و اردوغان مدتها در مقابل عذرخواهی از روسیه مقاومت کرد . پس از آن و به دنبال عادی سازی روابط ترکیه و روسیه به دنبال تنش های ناشی از انهدام جنگنده‌های‌ روس از سوی نیروی هوایی ترکیه در نوامبر سال گذشته میلادی و درنهایت فروکش کردن آتش خشم روسیه با عذرخواهی رسمی رجب طیب اردوغان امروز شاهد هستیم منافع جانبی و بین الملی دو کشور باردیگر اردوغان و پوتین را برسر یک میز جهت یک نشست دوجانبه قرار داده است و درنهایت رجب طیب اردوغان روز سه‌شنبه با ولادیمیرپوتین رییس جمهور روسیه دیدار کرد. سخنگوی رسمی ریاست جمهوری ترکیه اعلام کرد &quot;روسای جمهور این دو کشور دستور تشکیل کمیته ای متشکل از نمایندگان اطلاعات، نظامیان و دیپلمات های دو طرف را در مورد سوریه صادر کردند و نخستین جلسه این کمیته در مسکو برگزار شد. همچنین پیش‌بینی می‌شود که خط ارتباط مشترک بین ارتش روس و ترک نیز برقرار شود. در پی این اتفاقات منطقه ای حسن هانی زاده کارشناس خاورمیانه در گفت و گو با خبرنگار گروه سیاسی خبرگزاری برنا درباره تغیرات اخیر خاورمیانه پس از کودتای نافرجام ترکیه گفت: ترکیه در 5سال گذشته و از آغاز بحران سوریه درکنار قطر، آمریکا، عربستان و حتی رژیم صهیونیستی نقش تخریبی داشته است و این مساله به افزایش بحران داخلی سوریه کمک کرد و این بحران به دلیل هجوم عظیم مهاجران سوری به اروپا نگرانی فرامنطقه ای ایجاد کرد. هانی زاده ادامه داد: ازسوی دیگر کودتای نافرجام در ترکیه معادلات منطقه ای را برهم زد و نوعی شوک را به کشورهای اطراف وارد و تاثیرات روانی و اجتماعی را در جهان به وجود آورد زیرا شواهد نشان می‌دهد که در کودتا علاوه بر آمریکا، فرانسه و آلمان، عربستان نیز در کمک مالی به کودتاچی ها دست داشته است. افزایش تنش بین آنکارا و مسکو پس از انهدام هواپیمای جنگی روسیه توسط ترکیه منجر به کاهش سطح روابط بین آنکارا و مسکو شد و بعد از کودتای نافرجام، رجب طیب اردوغان احساس کرد که باید یک تغییراساسی در روابط خودش ایجاد کند و برای خروج از انزوای سیاسی از پوتین و مردم روسیه عذرخواهی کند. وی افزود: سفر اخیر اردوغان و دیدار با پوتین نوعی عذرخواهی غیرعلنی از روسیه بود و لذا به نظر می‌رسد کودتای اخیر می‌تواند به شکل گیری بلوک جدیدی از همکاری های منطقه ای بین ترکیه، روسیه ،ایران و سوریه کمک کند. مرحله بعدی اقدامات اردوغان ورود به سمت سوریه از طریق دروازه تهران خواهد بود به این معنی که اردوغان سعی می‌کند از طریق ایران به بشاراسد نزدیک شده و به حل بحران سوریه در کنار ایران و روسیه کمک کند. این کارشناس خاورمیانه به نقش ایران برای نزدیکی اردوغان به دولت بشار اسد اشاره کرد و ادامه داد: احتمال می‌رود به زودی اردوغان با حضور درتهران به عنوان یک پل ارتباطی بخواهد زمینه همکاری با دمشق را برای خود فراهم کند و دیگر خصومت گذشته در رفتارش با سوریه دیده نشود.از این رو در هفته های آینده نوعی چرخش از ترکیه به سمت بازسازی روابطش با سوریه مشاهده خواهد شد. هانی زاده در خاتمه صحبت‌هایش به واکنش منفی دیروز واشنگتن نسبت به نشست پوتین تاکید کرد و گفت: با توجه به واکنش دیروز سخنگوی دستگاه دیپلماسی آمریکا مبنی بر عدم رضایت از نشست دوجانبه مسکو و آنکارا، بنظر می‌رسد که غرب از ادامه رابطه بین این دوکشور رضایت ندارد، باتوجه به اینکه از سویی ترکیه عضو ناتو است و رگه‌های ارتباطی با کشورهای عضو دارد و از سویی آمریکا نیازمند همکاری ترکیه برای مقابله با روسیه است و همچنین سامانه های موشکی ناتو در ترکیه وجود دارد، توقع می‌رود که ترکیه در چارچوب‌های تعیین شده از سوی آمریکا عمل کند. اما بنظر می‌رسد آمریکایی ها در کودتا علیه اردوغان دست داشته و این مسئله موجب نگرانی دولت فعلی ترکیه است. بنابراین اردوغان سعی می‌کند با گسترش رابطه با روسیه واشنگتن را تحت فشار قراردهد.
</post>
<signature>

</signature>
<external_links>

</external_links>
<country>IR</country>
<main_image>http://static1.bornanews.ir/thumbnail/YoCAHQk8whmu/c-5e-GrpQoxvSUuTA98NsxM4nZ53FJIggXpYEUp0nCAf1xxxyS2o5tOFHbqWJYS5/42361_orig.jpg</main_image>
</document>
