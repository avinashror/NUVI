<?xml version="1.0" encoding="UTF-8"?>
<document>
<type>mainstream</type>
<forum>http://pc.zoznam.sk/clanky/veda</forum>
<forum_title>Články a reportáže z oblasti vedy a výskumu | PC.sk</forum_title>
<discussion_title>Ako počítačový program KGB pred 32 rokmi takmer spustil III. svetovú vojnu</discussion_title>
<language>slovak</language>
<gmt_offset></gmt_offset>
<topic_url>http://pc.zoznam.sk/ako-pocitacovy-program-kgb-pred-32-rokmi-takmer-spustil-iii-svetovu-vojnu</topic_url>
<topic_text>
Well said, yourself and Mark are the contributors we need on here. Let&apos;s get back to reasonable debate and a bit of fun thrown in.Všetci to poznáme, Kubánska kríza v roku 1962 mohla skončiť ako III. svetová vojna. KGB nedávno odhalilo šokujúce dokumenty. Podľa nich sa ukazuje, že sme pred 32 rokmi mohli byť svedkami Armagedonu. Svet bol bližšie ku veľkej vojne než kedykoľvek predtým a potom.
Na rozdiel od Kubánskej krízy, ktorá bola skôr politickou hrou, a teraz si dovolím ako paralelu použiť pojmy z amerických filmov Terminátor a Minority Report, bol sovietsky analytický Skynet pre-crime program, respektíve počítač, reálnou hrozbou.
Počítačový softvér bol súčasťou operácie RYAN (РЯН). RYAN predstavuje akronym pre „ raketový jadrový útok“. Inteligentný RYAN program začal fungovať v roku 1981, pričom mal sovietskemu veleniu pomôcť odhaliť potenciálny útok NATO. KGB verilo, že rôznymi analytickými a štatistickými metódami, ktoré vychádzajú z kvalitatívnych dát rôzneho charakteru týkajúcich sa NATO a Spojených štátov v spojení so ZSSR dokážu odhadnúť jadrový útok predtým než nastane, teda akýsi pre-crime. Projekt začali vyvíjať ešte pred nástupom Jurija Andropova do úradu KGB, v máji 1981, niekedy v polovici 70-tych rokov. Šéf úradu bol presvedčený, že USA zaútočí. Riešením mal byť práve spomínaný program RYAN. Celý koncept bol založených na skúsenostiach z II. svetovej vojny a dáta boli zbierané z vojenskej, politickej či ekonomickej oblasti. Počítač predpokladal prekvapivý útok, tak ako tomu bolo v prípade Operácie Barbarossa počas WWII. Že netreba projekt brať ľahkovážne dokazuje to, že sa správa raz mesačne posielala aj Politbyro. Výsledkom bola škála so skóre, ak počet bodov klesol pod 60, riziko rástlo. Ideálna situácia bola nad 70 bodov. Andropov v 81‘ roku trval na zlepšení predpovede hrozby.
Tu sú niektoré dáta, ktorými bol počítač „kŕmený“:
a) Detaily vojenských plánov a operácii USA, NATO, Japonska, dokonca aj Číny voči Varšavskému paktu
b) Plány ako budú rozmiestnené jednotky v prípade vojny
c) Náznaky mobilizácie
d) Aktívne doktríny o jadrových útokoch
e) Politické aktivity, ktoré by naznačovali akýmkoľvek spôsobom vojnu alebo iný konflikt.
f) Aktuálna poloha Air Force One
g) Detaily vedenia agentúry Federal Emergency (FEM) čo sa táka nukleárnych vojnových plánov
h) Aktivity Bezpečnostnej rady štátu a Krízového štábu na čele s Bushom
i) Pohyby na Wallstreet – ako bankové aktivity, výmeny meny za zlato, ceny malieb, šperkov atď.
Odtajnené dokumenty ukazujú na to, že v novembri 1983 počítač reálnu hrozbu identifikoval. Americké 10 – dňové cvičenie tzv. „Able Archer 83“ obsahovalo úplne nové taktiky a procedúry, minimálne pre Sovietov. Cvičeniu ešte predchádzala „katastrofa“ zostrelenia kórejského dopravného lietadla 2 mesiace predtým. Sovieti začali veriť, že celé cvičenie je preventívny úder zo strany NATO. Výsledok analýzy ešte zveličil nástup nového prezidenta Ronalda Reagana do úradu len dva roky predtým. Sovietska tajná správa Reagana opísala ako blázna, kde bolo poznačené, že tento prezident je schopný stlačiť „spúšť“.
Paradoxom je, že americké tajné služby a ministerstvo obrany vypracovalo „top – secret“ správu v novembri 1983, kde uvádzajú, že Sovieti majú miernu vojenskú prevahu a rozdiely sa ešte môžu zväčšovať aj najbližších 10 rokov, avšak sami si svoju výhodu neuvedomujú. Sovieti to videli ináč, ich analytický super počítač RYAN dával jasné výsledky. ZSSR prehráva Studenú vojnu a Spojené štáty sa stavajú svetovým vládcom. Sovieti si boli takmer istý, že NATO udrie a porazí ZSSR a spojencov z Varšavského paktu. Dobrým príkladom je Sovietsko – afgánska vojna. Američania nepriamo podporovali alianciu resp. hnutie afgánskych mudžahedínov (koalícia bojujúca proti Sovietom). Tajomník komunistickej strany Michail Suslov za železnou oponou v roku 1980 v prejave: „Trénujú a posielajú ozbrojených teroristov.“ Sovieti preto predpokladali, že Reagan je ochotný zájsť aj ďalej než je tréning teroristov.
Sovietske sily boli v podstate zraniteľné. SOSUS (sound surveillance system) amerického námorníctva sledoval každú jednu sovietsku ponorku, ktorá vstúpila do Atlantického či Pacifického oceánu. Sovieti na druhej strane mali vždy v ponorkách, ktoré boli v tej chvíli v službe, otvorené strieľne pre balistické rakety. Rakety boli namierené na východné aj západné pobrežie. Vďaka špehom na oboch stranách si velenie ZSSR uvedomovalo, že ich ponorky dlho nevydržia.
Lepšie na tom nebolo ani sovietske letectvo, napriek tomu, že malo najväčšiu silu na svete. Je však otázne či kvalitatívnu alebo kvantitatívnu. Američania v tej dobe už disponovali strelami nízko-letiacimi nad zemou, ktoré je nielen ťažko zostreliť ale aj identifikovať, patrí tu Tomahawk, prípadne úplná novinka akou je AGM-86 Air Launched Cruise Missile.
Sovieti preto potrebovali program včasného varovania ako „soľ“. Paranoia sovietskeho velenia dokonca prerástla do takého rozmeru, že hoci boli bombardéry dlhého doletu neustále udržiavané v „stave nízkej pripravenosti“, predpokladalo sa, že ich NATO dokáže rozdrviť ešte na zemi. Lietadla potrebovali niekoľko hodín až dní než boli bojaschopné.
Ešte aj raketové brigády obsluhujúce balistické rakety stredného doletu neboli dostatočne pripravené. Nemali totiž bojové hlavice či celé rakety nasadené na mobilných odpaľovačoch rakiet. Tu patrilo v tom období napríklad SS-20 Saber – ozn. NATO (rusky RSD – 10 Pioneer). Raketa dokázala niesť bojovú hlavicu o sile 1Mt TNT. Jedinou záchranou boli ICBM, teda interkontinentálne balistické rakety ako je systém TOPOL – M. Ten dokáže odpáliť raketu v priebehu jednej minúty a až 95% stanovíšť bolo schopných odpáliť rakety v priebehu 15 minút po útoku NATO. Čo sa týka bežných statických síl, tie boli prakticky bez dosahu na americký kontinent.
V roku 1982 Rusi spojazdnili satelitnú sieť známu ako „Oko“ a rok predtým spustili radarový systém predčasného varovania balistických rakiet (ang. BMEW). Sovietske velenie tak malo 30 minút času na rozhodnutie či protiúder, ak by Spojené štáty odpálili balistickú raketu. Na vavrínoch nespali ani Američania a po Európe rozmiestňovali systém Pershing II – balistická raketa o sile maximálne 80kTNT a doletom 1770km. Vďaka nim bol skrátený čas predčasného varovania iba na 8 minút. Útok vedený z ponoriek mal reakčný čas dokonca do 5 minút.
V roku 1983 prezident R. Reagan ohlásil projekt SDI (Strategic Defense Initiative), známejší pod názvom „Hviezdne vojny“, teda Star Wars. Hoci projekt bol prezentovaný ako obranný, mal byť schopný zostreliť nielen letiace balistické rakety od Sovietov, ale taktiež sovietske špionážne satelity. To bol jednoznačný dôkaz pre ZSSR, že Reagan je schopný priviesť svet do vojny, pričom by víťaz vzišiel podľa toho, kto udrie prvý. ZSSR prirovnalo Reagana ku Hitlerovi a jeho „blitzkriegu“.
Vráťme sa späť k počítaču RYAN. Po zadaní nových údajov nastal u Sovietov mierny ošiaľ. Ponorky v prístavoch dostali príkaz aby boli pripravené do 3 až 4 hodín. Tie, ktoré boli práve v oprave mali byť dokončené a pripravené za 48 hodín. Letectvo zase poslalo bombardéry Su-24 Fencer do Maďarska, Poľska a Východného Nemecka. Nespala ani pechota. Američania na druhej strane len nedávno podpísali tajný program na psychologickú vojnu proti ZSSR a US Air Force si nalietavalo s bombardérmi blízko hraníc ZSSR (z Európy, Ázie či Severného pólu). Americké námorníctvo vykonávalo operácie pri vojenských a industriálnych oblastiach ZSSR, nikdy predtým nie však tak blízko.
Ďalším údajom bolo napríklad cvičenie USS Eisenhower spolu s 82 loďami USA, Kanady, Nórska a Veľkej Británie v oblasti známej ako GIUK (na obrázku) . Skupine sa podarilo skryť pred sovietskymi satelitmi.
Sovieti reagovali promptne. Šéf vojenského štábu ZSSR maršal Nikolaj Ogarkov zvolával na „totálnu“ mobilizáciu. Niektorým civilistom bolo dokonca povedané, že ZSSR mieni previesť preventívny úder proti USA s polovicou všetkých bojových rakiet. To číslo je dnes len ťažko predstaviteľné, muselo ísť však o niekoľko tisíc hlavíc, reálne skôr pár stoviek. KGB oznámilo svojim agentom, že musia zvýšiť snahu získať čo najviac informácii lebo NATO sa chystá na Tretiu svetovú vojnu.
Výsledky sa zhoršili Brežnevovou smrťou 10. novembra 1982. Až do 15. novembra, kedy bol nástupcom menovaný Andropov armáda netušila, kto môže dať príkaz k útoku. V roku 1983 napätie pokračovalo.
Stručný sled udalostí:
1) 23. marec – projekt SDI, Reagan nazval ZSSR „evil empire“
2) apríl – cvičenie NATO FleetEx pri Kamčatke, blízko sovietskej námornej základne
3) 1. september – zostrelená civilná kórejská linka Let 007. Sovieti predpokladali špionážnu misiu či inú provokáciu zo strany USA a jeho spojencov
4) 26. september – Oko oznámilo (dokonca 2×) odpálenie amerických rakiet; Chladnú hlavu si zachoval podplukovník Stanislav Petrov, ktorý tvrdil, že sa musí jednať o závadu, ktorú sa podarilo neskôr potvrdiť; Ak by nasledoval štandardnú procedúru, Andropov by zavelil na protiútok.
5) október – USA napadlo Grenadu a zaútočilo tam na kubánske jednotky podporujúce ľavicový režim
6) vyššie zmienené cvičenie Able Aracher ’83 – 16 000 jednotiek USA v pohybe (celkovo asi 40 000 jednotiek NATO), 139 letov, rádiové ticho
RYAN v tomto období vykazoval na svojej škále menej než 45 bodov. Politbyro bolo presvedčené, že Able Archer bola krycia operácia na útok a podľa toho jednali. Dokonca verejná mienka v ZSSR vojnu očakávala. Mimochodom operácia Able Archer ostáva dodnes utajená.
Pravdepodobne vyvrcholenie napätia nastalo na výročie Októbrovej revolúcie , 7. novembra. Letectvo v celej krajine, resp. v celom východnom bloku malo vyhlásený bojový stav. Strategické bombardéry boli umiestnené vo Východnom Nemecku či Poľsku, vo výbave nechýbali jadrové zbrane. Tu je zaujímavé dodať, že Československo po roku 1968 nebolo zo strany ZSSR brané ako spoľahlivý partner. Velenie ZSSR už nikdy československej armáde neverilo natoľko aby im zverilo jadrové zbrane. Pritom ešte v polovici 70 rokov bola táto otázka otvorená. Mimochodom neďaleko Plzne dodnes stoja sovietske sklady, niektorí historici tvrdia, že sa tam jadrové zbrane nikdy nenachádzali a pravdepodobne tam boli uložené chemické zbrane. Iní zase, že jadrové zbrane tam uložené skutočne po roku 1969 boli, avšak podliehali len sovietskemu veleniu. Sklady existovali v Míšove, Bíline či Ralsku.
70 SS-20 bolo plne vyzbrojených a v bojom stave, to isté platilo o ponorkách. Ešte aj helikoptéry boli naložené jadrovými hlavicami. Britská rozviedka bola varovaná od dvojitého agenta Olega Gordievskeho, že Kremeľ je blízko k „zapáleniu sudu s pušným prachom“. Vojna sa nezačala len vďaka tomu, že Andropov vážne ochorel (3 mesiace na to, zomrel). 11. novembra NATO dokonca vyhlásilo DEFCON 1 a simulovaný jadrový útok. Po skončení cvičenia Able Archer, Sovieti ukončili svoj generálny stav, avšak napätá nálada zostala až do nástupu Gorbačova do úradu v roku 1985.
Potom čo si USA uvedomilo ako mohol sled niekoľkých udalostí viesť k vojne, Reagan v roku 1984 začal verejne volať po mieri so ZSSR. Ďalej to už poznáme, ďalšie rozhovory viedli k obmedzení jadrových zbraní.
Na základe článku je teda zrejmé, že prakticky jeden počítač rozhodoval (aj keď nemal posledné slovo) o osude celej Zeme. Len vďaka sledu náhod – smrť Andropova, zmätené sovietske velenie či ukončenie cvičenia Able Archer, ale aj činnosť kontrarozviedky, nevypukla vojna. RYAN je dôkaz ako môže byť analytický systém nebezpečný. Teraz si predstavme čo by sa stalo, ak by počítač mal dokonca právo odpáliť rakety ako Skynet vo filme Terminátor. Dokonca aj nedávny výskum Google potvrdil, že počítač môže vyhodnotiť údaje zle, a to len vďaka tomu, že zadávané údaje sú takpovediac náhodne. Počítač vyhľadáva nejakú koreláciu, aj tam kde nemusí byť.
Zdroj: arstechnica , wikipedia
Image credit:
&quot; RSD-10 2009 G1 &quot; by George Chernilevsky - Own work. Licensed under Public Domain via Commons
&quot; Pershing II - 4th test launch &quot; by DoD - http://www.defenseimagery.mil/imagery.html#guid=81894c73d072e83e0badc37e... . Licensed under Public Domain via Commons
&quot; Sdilogo &quot; by U.S federal government - Biography of Lt Gen James A. Abrahamson, USAF. Licensed under Public Domain via Commons
&quot; Space Laser Satellite Defense System Concept &quot; by U.S. Air Force - ID:DFSC8503352. Licensed under Public Domain via Commons
&quot; Yuri Andropov - Soviet Life, August 1983 &quot; by Published by the Embassy of the Union of Soviet Socialist Republics to the United States of America - losslessly cropped from File:Soviet Life, 1983-08, № 323.pdf. Licensed under Public Domain via Commons
&quot; GIUK gap &quot; by https://www.cia.gov/csi/monograph/coldwar/pg9.gif . Licensed under Public Domain via Commons
&quot; Able Archer 83 After Action Report &quot; by US Air Force - Freedom of Information Act request. Licensed under Public Domain via Commons
Kľúčové slová jadrové zbrane , USA , vojenská technika , ZSSR 
</topic_text>
<spam_score>0.00</spam_score>
<post_num>2</post_num>
<post_id>post-2</post_id>
<post_url>http://pc.zoznam.sk/ako-pocitacovy-program-kgb-pred-32-rokmi-takmer-spustil-iii-svetovu-vojnu</post_url>
<post_date>20151129</post_date>
<post_time>0006</post_time>
<username>zoznam.sk</username>
<post>
Re: Ako počítačový program KGB pred 32 rokmi takmer spustil ...
</post>
<signature>

</signature>
<external_links>

</external_links>
<country>SK</country>
<main_image>http://pc.zoznam.sk/sites/default/files/images/stories/thumbs/desert.jpg</main_image>
</document>
