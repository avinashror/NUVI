<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Nagaland-ah college pathum din dawn</discussion_title>
<language>malay</language>
<gmt_offset></gmt_offset>
<topic_url>http://www.vanglaini.org/hmarchhak/58881</topic_url>
<topic_text>
  Nagaland-ah college pathum din dawn 
Union Minister of Agriculture and Farmers Welfare, Radha Mohan Singh chuan kum nga chhungin sorkar laipui chuan Nagaland-ah horticulture, forestry leh fishery College te din turin ruahmanna a siam tih a sawi. 
Chief minister, T.R Zeliang chuan hemi chungchang hi thuthar thehdarhtute hmaah sawiin, Radha Mohan nen August 7 khan Chumukedima-ah an ti ti dun a, minister chuan Nagaland-ah Central Agricultural University (CAU) din a nih tur thu pawh a hrilh niin a sawi. Zeliang chuan, &quot;Nagaland University leh Naga Hoho te chuan CAU din a nih theih nana hma la tura state sorkarah ngenna an thlen a, a hlawhtlinna chu kan hmu thuai dawn a ni&quot; a ti. CM chuan CAU din a nih hmain forestry, horticulture leh fishery college te din phawt tura hmalak a ni ang, a ti. Zeliang chuan Union minister chuan Mithun project atan vaibelchhe 2.15 ruahman sak an nih tur thu a sawi bawk tih a tarlang. 
Heng bakah hian 4-lane highway, Kohima leh Dimapur-ah te siam a nih tur thu CM chuan a sawi a, hna chu thla rei loteah thawh ṭan a nih ang, a ti. Sorkar laipui chuan kawngpui siamna tur hian sum ṭhahnem tak a ruahman sak thu sawiin, tun aṭanga kum nga velah chuan kawngpui ṭha tak neih beisei a nih thu a sawi. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/hmarchhak/58881</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Nagaland-ah college pathum din dawn 
Union Minister of Agriculture and Farmers Welfare, Radha Mohan Singh chuan kum nga chhungin sorkar laipui chuan Nagaland-ah horticulture, forestry leh fishery College te din turin ruahmanna a siam tih a sawi. 
Chief minister, T.R Zeliang chuan hemi chungchang hi thuthar thehdarhtute hmaah sawiin, Radha Mohan nen August 7 khan Chumukedima-ah an ti ti dun a, minister chuan Nagaland-ah Central Agricultural University (CAU) din a nih tur thu pawh a hrilh niin a sawi. Zeliang chuan, &quot;Nagaland University leh Naga Hoho te chuan CAU din a nih theih nana hma la tura state sorkarah ngenna an thlen a, a hlawhtlinna chu kan hmu thuai dawn a ni&quot; a ti. CM chuan CAU din a nih hmain forestry, horticulture leh fishery college te din phawt tura hmalak a ni ang, a ti. Zeliang chuan Union minister chuan Mithun project atan vaibelchhe 2.15 ruahman sak an nih tur thu a sawi bawk tih a tarlang. 
Heng bakah hian 4-lane highway, Kohima leh Dimapur-ah te siam a nih tur thu CM chuan a sawi a, hna chu thla rei loteah thawh ṭan a nih ang, a ti. Sorkar laipui chuan kawngpui siamna tur hian sum ṭhahnem tak a ruahman sak thu sawiin, tun aṭanga kum nga velah chuan kawngpui ṭha tak neih beisei a nih thu a sawi. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
