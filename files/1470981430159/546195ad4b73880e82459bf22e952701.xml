<?xml version="1.0" encoding="UTF-8"?>
<document>
<type>mainstream</type>
<forum>http://elblag.gosc.pl/rss.xml</forum>
<forum_title>Najnowsze</forum_title>
<discussion_title>Konie na służbie</discussion_title>
<language>polish</language>
<gmt_offset></gmt_offset>
<topic_url>http://rodzina.wiara.pl/doc/3305631.Konie-na-sluzbie</topic_url>
<topic_text>
Roman Koszowski /Foto Gość Koń Smyczek i jego opiekun sierżant Przemysław Wiza. 
Nie boją się rac, wystrzałów, krzyków czy... tramwajów. Nie są groźne. Za to – zwinne, szybkie i bardzo skuteczne. 
Stajnia na Posterunku Policji Konnej w Chorzowie pachnie zwierzętami i świeżym sianem. Wielki czarny koń Smyczek, zainteresowany, sympatycznie wyciąga głowę. Głaszcząc go, trudno uwierzyć, że jeden policjant na takim koniu zastępuje 20 kolegów z oddziałów prewencji i że potrafi opanować nawet agresywny tłum. A jednak. 
Zaufanie 
Koń to bardzo płochliwe zwierzę. Wystarczy siatka na drodze, szczekający pies – i traci głowę. – Naszym najważniejszym zadaniem w czasie szkolenia jest zdobyć zaufanie konia – tłumaczy sierżant sztabowy Przemysław Wiza. Koń musi wiedzieć, że z jego partnerem na grzbiecie nic mu się nie stanie. – W trakcie zajęć staramy się symulować różne sytuacje, jakie koń może spotkać na służbie, aby oduczyć go naturalnego strachu – dodaje policjant. 
Dlatego przeszkody na placu ćwiczeń nie przypominają tych ze stadnin i zawodów. To stare kanapy, szeleszczące worki, płonące deski – jednym słowem: wszystko, co mogłoby spłoszyć zwierzę podczas na przykład zamieszek w czasie meczu piłkarskiego. A to nie wszystko. Obok wybuchają petardy, a pod nogami kręcą się... kozy. – One oswajają konia z psami – śmieje się pan Przemysław. 
Podstawowe szkolenie trwa 6 miesięcy, a drugi etap – 3. Potem koń zostaje wcielony do służby. W policji konnej obowiązuje zasada: jeden koń, jeden jeździec. Służba konia trwa 15 lat, a po niej czeka zasłużona emerytura. Jeżeli policjant ma możliwości, może swojego konia zabrać na własność. W przeciwnym razie koń trafia do stadniny. Dawny koń służbowy nie może wykonywać ciężkich prac ani być sprzedany do rzeźni. 
W parku i na ulicy 
Dzień zaczyna się o 7 rano. Czyszczenie konia, przygotowanie munduru, wypastowanie wysokich długich butów z ostrogami. Po godzinie dwa konie i ich jeźdźcy gotowi są do służby. Przez 6 godzin będą patrolować teren Parku Śląskiego. Patrole konne idealnie sprawdzają się w takim terenie. Są ekologiczne, bardzo zwinne, błyskawicznie mogą ruszyć do pościgu, a poza tym świetnie wyglądają. 
– Każde pojawienie się policjanta na koniu to spora atrakcja zwłaszcza dla dzieci i okazja do zdjęcia z pięknym rumakiem – opowiada pan sierżant. Wszystkie czynności wykonuje się, nie schodząc z konia. 
W służbie zdarzają się też przemarsze przez miasto i udział w uroczystościach. Policjanci na koniach działają w bardzo wielu krajach. Najsłynniejszą taką formacją jest oczywiście policja konna w Kanadzie. Swoje oddziały konne w Polsce mają także wojsko, straż graniczna czy straż miejska. 
Duży i skuteczny 
Patrole w parkach to nie wszystko. Konna policja zabezpiecza także mecze piłkarskie czy duże koncerty. Dobrze wyszkolony koń i jeździec potrafią zastąpić w kontroli tłumu nawet 20 policjantów. Konny oddział jest zwrotny, bardzo szybko może przegalopować na zagrożony odcinek i nie musi wcale dotknąć demonstrantów. Już sama wielkość konia budzi respekt. A gdy zobaczy się galopujący zwarty oddział jeźdźców, ochota do bójki sama mija. 
Konni mogą łatwo wejść w tłum i go rozdzielić na mniejsze części lub bokiem konia przepchnąć i rozdzielić walczące grupy. 
Ważna jest współpraca policji konnej z kompaniami prewencji, stąd często policjanci ćwiczą razem. – Dodatkowo konie przyzwyczajamy też do wycia syren czy wystrzałów – dodaje pan Przemysław. 
Aby ochronić konia i jeźdźca, mają oni specjalne wyposażenie. Kask z przyłbicą dla policjanta i specjalną maskę dla konia, ochraniacze, a także specjalną poduszkę na grzbiecie konia, chroniącą przed kamieniami. Najbardziej skuteczny jest jednak koń, gdy nie musi interweniować. Już sama obecność dużych, świetnie wyszkolonych zwierząt z policjantami w siodle wystarcza do utrzymania spokoju. 
Służba i pasja 
Aby zostać policjantem konnym, trzeba oczywiście skończyć szkołę policyjną. To jednak nie wystarczy. Bardzo ważna jest pasja. Wielu rzeczy można nauczyć się już w jednostce, ale podstawy jazdy konnej trzeba znać. Ważne jest też mówienie do konia. Jak partnerzy w służbie i jeździec, i koń muszą się znać i sobie ufać. 6 godzin w siodle, codzienne czyszczenie konia, wymagające zabezpieczanie imprez masowych i patrole w deszczu są trudnym wyzwaniem, ale świat oglądany z końskiego grzbietu to świetna przygoda, a pozytywne reakcje ludzi są najlepszą nagrodą. «« | « | 1 | » | »»
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://rodzina.wiara.pl/doc/3305631.Konie-na-sluzbie</post_url>
<post_date>20160812</post_date>
<post_time>0400</post_time>
<username></username>
<post>
Roman Koszowski /Foto Gość Koń Smyczek i jego opiekun sierżant Przemysław Wiza. 
Nie boją się rac, wystrzałów, krzyków czy... tramwajów. Nie są groźne. Za to – zwinne, szybkie i bardzo skuteczne. 
Stajnia na Posterunku Policji Konnej w Chorzowie pachnie zwierzętami i świeżym sianem. Wielki czarny koń Smyczek, zainteresowany, sympatycznie wyciąga głowę. Głaszcząc go, trudno uwierzyć, że jeden policjant na takim koniu zastępuje 20 kolegów z oddziałów prewencji i że potrafi opanować nawet agresywny tłum. A jednak. 
Zaufanie 
Koń to bardzo płochliwe zwierzę. Wystarczy siatka na drodze, szczekający pies – i traci głowę. – Naszym najważniejszym zadaniem w czasie szkolenia jest zdobyć zaufanie konia – tłumaczy sierżant sztabowy Przemysław Wiza. Koń musi wiedzieć, że z jego partnerem na grzbiecie nic mu się nie stanie. – W trakcie zajęć staramy się symulować różne sytuacje, jakie koń może spotkać na służbie, aby oduczyć go naturalnego strachu – dodaje policjant. 
Dlatego przeszkody na placu ćwiczeń nie przypominają tych ze stadnin i zawodów. To stare kanapy, szeleszczące worki, płonące deski – jednym słowem: wszystko, co mogłoby spłoszyć zwierzę podczas na przykład zamieszek w czasie meczu piłkarskiego. A to nie wszystko. Obok wybuchają petardy, a pod nogami kręcą się... kozy. – One oswajają konia z psami – śmieje się pan Przemysław. 
Podstawowe szkolenie trwa 6 miesięcy, a drugi etap – 3. Potem koń zostaje wcielony do służby. W policji konnej obowiązuje zasada: jeden koń, jeden jeździec. Służba konia trwa 15 lat, a po niej czeka zasłużona emerytura. Jeżeli policjant ma możliwości, może swojego konia zabrać na własność. W przeciwnym razie koń trafia do stadniny. Dawny koń służbowy nie może wykonywać ciężkich prac ani być sprzedany do rzeźni. 
W parku i na ulicy 
Dzień zaczyna się o 7 rano. Czyszczenie konia, przygotowanie munduru, wypastowanie wysokich długich butów z ostrogami. Po godzinie dwa konie i ich jeźdźcy gotowi są do służby. Przez 6 godzin będą patrolować teren Parku Śląskiego. Patrole konne idealnie sprawdzają się w takim terenie. Są ekologiczne, bardzo zwinne, błyskawicznie mogą ruszyć do pościgu, a poza tym świetnie wyglądają. 
– Każde pojawienie się policjanta na koniu to spora atrakcja zwłaszcza dla dzieci i okazja do zdjęcia z pięknym rumakiem – opowiada pan sierżant. Wszystkie czynności wykonuje się, nie schodząc z konia. 
W służbie zdarzają się też przemarsze przez miasto i udział w uroczystościach. Policjanci na koniach działają w bardzo wielu krajach. Najsłynniejszą taką formacją jest oczywiście policja konna w Kanadzie. Swoje oddziały konne w Polsce mają także wojsko, straż graniczna czy straż miejska. 
Duży i skuteczny 
Patrole w parkach to nie wszystko. Konna policja zabezpiecza także mecze piłkarskie czy duże koncerty. Dobrze wyszkolony koń i jeździec potrafią zastąpić w kontroli tłumu nawet 20 policjantów. Konny oddział jest zwrotny, bardzo szybko może przegalopować na zagrożony odcinek i nie musi wcale dotknąć demonstrantów. Już sama wielkość konia budzi respekt. A gdy zobaczy się galopujący zwarty oddział jeźdźców, ochota do bójki sama mija. 
Konni mogą łatwo wejść w tłum i go rozdzielić na mniejsze części lub bokiem konia przepchnąć i rozdzielić walczące grupy. 
Ważna jest współpraca policji konnej z kompaniami prewencji, stąd często policjanci ćwiczą razem. – Dodatkowo konie przyzwyczajamy też do wycia syren czy wystrzałów – dodaje pan Przemysław. 
Aby ochronić konia i jeźdźca, mają oni specjalne wyposażenie. Kask z przyłbicą dla policjanta i specjalną maskę dla konia, ochraniacze, a także specjalną poduszkę na grzbiecie konia, chroniącą przed kamieniami. Najbardziej skuteczny jest jednak koń, gdy nie musi interweniować. Już sama obecność dużych, świetnie wyszkolonych zwierząt z policjantami w siodle wystarcza do utrzymania spokoju. 
Służba i pasja 
Aby zostać policjantem konnym, trzeba oczywiście skończyć szkołę policyjną. To jednak nie wystarczy. Bardzo ważna jest pasja. Wielu rzeczy można nauczyć się już w jednostce, ale podstawy jazdy konnej trzeba znać. Ważne jest też mówienie do konia. Jak partnerzy w służbie i jeździec, i koń muszą się znać i sobie ufać. 6 godzin w siodle, codzienne czyszczenie konia, wymagające zabezpieczanie imprez masowych i patrole w deszczu są trudnym wyzwaniem, ale świat oglądany z końskiego grzbietu to świetna przygoda, a pozytywne reakcje ludzi są najlepszą nagrodą. «« | « | 1 | » | »»
</post>
<signature>

</signature>
<external_links>

</external_links>
<country>PL</country>
<main_image>//wf4.xcdn.pl/files/16/07/19/924680_ka30s08_foto1_C51-1853830459137626437.jpg?conv=AV8GAAAAAp4BxgAAAAACngGIAHAPOWdozlwH</main_image>
</document>
