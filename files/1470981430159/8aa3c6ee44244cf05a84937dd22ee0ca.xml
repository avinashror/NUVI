<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Djokovic a chawl dawn</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/infiamna/58869</topic_url>
<topic_text>
  Djokovic a chawl dawn 
World number 1 Navak Djokovic chuan karleha khelh tur ATP Masters Series Cincinnati Open-ah a inlan loh tur thu chu Nilaini khan a sawi chhuak. 
Kum 29-a upa Djokovic hi Wimbledon title a hloh hnuah Rio Olympic first round-ah Argentina tlangval Juan Martin del Potro hneh loin a tla a, tunah chuan a banrek enkawl a duh avangin a chawl rih dawn a ni. 
Serbian thiampuipa Djokovic chuan, &quot;Cincinnati-a ka inlan theih loh tur thu sawi hi thil nuam tak a ni lo. Kuminah ka inkhel hnem a, ka taksa a chauin a bik takin ka ban rek hi enkawl a ngai,&quot; a ti. 
ATP Masters Series-ah chuan tun hnai bikah chuan Djokovic hi a chungnung hle a, a inlan hnuhnung vawi 14 aṭangin ṭum khat chiah final luh loh a nei. Olympic hma chiah khan Rogers Cup-ah champion-in Masters title 30 a la tling chiah bawk. 
Djokovic chuan, &quot;ATP Masters Series-a ka la champion lohna hmuna ka inlan lo tur hi a pawi ka ti a, hun ṭha ka la neih ve leh ngei ka in beisei,&quot; a ti. Tournament director Andre Silva chuan Djokovic inlan lo tur chu an ui thu a lo sawi ve bawk. 
Tun season-a Grand Slam hnuhnung ber atan US Open khelh hmabak an la nei a, hei bakah hian ATP World Tour Finals khelh tur a la awm bawk. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/infiamna/58869</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Djokovic a chawl dawn 
World number 1 Navak Djokovic chuan karleha khelh tur ATP Masters Series Cincinnati Open-ah a inlan loh tur thu chu Nilaini khan a sawi chhuak. 
Kum 29-a upa Djokovic hi Wimbledon title a hloh hnuah Rio Olympic first round-ah Argentina tlangval Juan Martin del Potro hneh loin a tla a, tunah chuan a banrek enkawl a duh avangin a chawl rih dawn a ni. 
Serbian thiampuipa Djokovic chuan, &quot;Cincinnati-a ka inlan theih loh tur thu sawi hi thil nuam tak a ni lo. Kuminah ka inkhel hnem a, ka taksa a chauin a bik takin ka ban rek hi enkawl a ngai,&quot; a ti. 
ATP Masters Series-ah chuan tun hnai bikah chuan Djokovic hi a chungnung hle a, a inlan hnuhnung vawi 14 aṭangin ṭum khat chiah final luh loh a nei. Olympic hma chiah khan Rogers Cup-ah champion-in Masters title 30 a la tling chiah bawk. 
Djokovic chuan, &quot;ATP Masters Series-a ka la champion lohna hmuna ka inlan lo tur hi a pawi ka ti a, hun ṭha ka la neih ve leh ngei ka in beisei,&quot; a ti. Tournament director Andre Silva chuan Djokovic inlan lo tur chu an ui thu a lo sawi ve bawk. 
Tun season-a Grand Slam hnuhnung ber atan US Open khelh hmabak an la nei a, hei bakah hian ATP World Tour Finals khelh tur a la awm bawk. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
