<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Kashmir chungchang ngaihtuahin all party meeting nei dawn</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/ramchhung/58888</topic_url>
<topic_text>
  Kashmir chungchang ngaihtuahin all party meeting nei dawn 
Prime Minister Narendra Modi chuan Kashmir Valley tualchhung buaina thleng mek chungchang chinfel dan ngaihtuahin vawiin hian all-party meeting a ko. 
Hetihlai hian Kashmir-ah hian a ni 34-na atan nimin khan curfew leh nawrh huaihawt chhunzawm zel a ni. 
Eptu pawlten an phut angin Rajya Sabha-ah pawh Kashmir chungchang hi sawiho a ni a, eptu hruaitu Congress MP Ghulam Nabi Azad chuan inlakhhran duhtu pawlten nawrh an huaihawt chungchang chu sawichhuakin, sorkar laipui chu Kashmir mipuite rilru hminsak turin a ngen. 
Rajya Sabha MP-te chuan sorkar laipui chu Kashmir buaina avangin all party meeting ko tura an phut bakah, Kashmir Valley-a pawl hrang hrangte inbiakna neihpui tura MP team tir turin an ngen bawk. 
Rajnath Singh chuan all party meeting hi koh an remtih thu a sawi a, mahse MP team tir tur chuan boruak a pangngai deuh hun nghah a ngaih thu a sawi. 
Kashmir Valley tualchhung buaina thleng chungchangah Pakistan chu a inrawlh niin Rajnath Singh chuan a sawi a, &quot;Tumahin Kashmir hi kan lak aṭangin min laksak dawn lo. Pakistan nen inbiakna kan nei a nih pawhin, Kashmir chungchang hi engmah sawi a ni lo ang&quot; a ti. 
July 8-a Hizbul Mujahideen commander Burhan Wani kahhlum a nih avanga mipui leh security force-te inkara buaina chhuak vang hian mi 55 an thi tawh a, mi sang telin hliam an tuar bawk. Valley chhunga district zawng zawnga curfew puan zui nghal a ni a, mahse hmun tam zawkah chuan curfew hi thlahdul a ni tawh. 
Boruak awmdanin ziaawm lam pan mah se, Valley huam chhunga zirna in leh sumdawnna hmunte chu July 9 aṭang khan khar chhunzawm an la ni a, inlakhran duhtu pawl hruaitu eng emaw zat pawh buaina a chhuah thar leh venthawn thilah hren an ni bawk. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/ramchhung/58888</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Kashmir chungchang ngaihtuahin all party meeting nei dawn 
Prime Minister Narendra Modi chuan Kashmir Valley tualchhung buaina thleng mek chungchang chinfel dan ngaihtuahin vawiin hian all-party meeting a ko. 
Hetihlai hian Kashmir-ah hian a ni 34-na atan nimin khan curfew leh nawrh huaihawt chhunzawm zel a ni. 
Eptu pawlten an phut angin Rajya Sabha-ah pawh Kashmir chungchang hi sawiho a ni a, eptu hruaitu Congress MP Ghulam Nabi Azad chuan inlakhhran duhtu pawlten nawrh an huaihawt chungchang chu sawichhuakin, sorkar laipui chu Kashmir mipuite rilru hminsak turin a ngen. 
Rajya Sabha MP-te chuan sorkar laipui chu Kashmir buaina avangin all party meeting ko tura an phut bakah, Kashmir Valley-a pawl hrang hrangte inbiakna neihpui tura MP team tir turin an ngen bawk. 
Rajnath Singh chuan all party meeting hi koh an remtih thu a sawi a, mahse MP team tir tur chuan boruak a pangngai deuh hun nghah a ngaih thu a sawi. 
Kashmir Valley tualchhung buaina thleng chungchangah Pakistan chu a inrawlh niin Rajnath Singh chuan a sawi a, &quot;Tumahin Kashmir hi kan lak aṭangin min laksak dawn lo. Pakistan nen inbiakna kan nei a nih pawhin, Kashmir chungchang hi engmah sawi a ni lo ang&quot; a ti. 
July 8-a Hizbul Mujahideen commander Burhan Wani kahhlum a nih avanga mipui leh security force-te inkara buaina chhuak vang hian mi 55 an thi tawh a, mi sang telin hliam an tuar bawk. Valley chhunga district zawng zawnga curfew puan zui nghal a ni a, mahse hmun tam zawkah chuan curfew hi thlahdul a ni tawh. 
Boruak awmdanin ziaawm lam pan mah se, Valley huam chhunga zirna in leh sumdawnna hmunte chu July 9 aṭang khan khar chhunzawm an la ni a, inlakhran duhtu pawl hruaitu eng emaw zat pawh buaina a chhuah thar leh venthawn thilah hren an ni bawk. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
