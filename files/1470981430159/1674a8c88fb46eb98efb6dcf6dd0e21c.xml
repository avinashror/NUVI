<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Russia-in Aleppo-ah darkar thum inkahhai puang</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/khawvel/58896</topic_url>
<topic_text>
  Russia-in Aleppo-ah darkar thum inkahhai puang 
Russia defence ministry chuan Sryia-a Aleppo khuaa beihpui a thlak mek chu khawpui chhunga chengte tana chhawmdawlna pekte lakluh a nih theih nan nimin aṭang khan nitin darkar thum chhung inkahhai a puang ṭhin dawn tih a sawi. 
Russia army general staff Lieutenant General Sergei Rudskoy chuan, &quot;Chhawmdawlna phurtu motor-te an luh theih nan nitin darkar thum chhung, zing dar 10 leh chawhnu dar 1 inkarah sipaiten ralthuam an chelek lo ang&quot; a ti. Mahse UN chuan an hun hawn chhung hi a reilo a, khawpuia cheng mamawh lakluhna atan a rei lo lutuk niin a sawi thung. 
Syria sorkar laka helte laka beihpui thlaknaah Russia sipaite hian an pui mek a, helho kuta awm Aleppo khuaah hian hun eng emaw chen beihpui thlak a ni tawh a, khawchhung mipuiten an tuar nasa tawh hle. Mipuite chuan ei leh in lam an tlachham ṭan tawh a, damdawi inenkawlna ṭha pawh a awm tawh lo nia sawi a ni. 
UN agency chuan Aleppo khuaa cheng mi maktaduai hnih vel chuan ni li chhung an inah tui an herh haw thei tawh lo niin a sawi. Dar thum chhung leka mipuite mamawh phurh luh chu thil harsa tak a ni dawn a, darkar 48 tal hun hawnsak se an duh thu a tarlang. 
Aleppo chhim thlang lama sipai leh helho inbeihna vangin ni lai kalta chhung khan mi 1,000 chuang an thi niin Rudskoy chuan a sawi a, mi 2,000 chuangin hliam an tuar bawk. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/khawvel/58896</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Russia-in Aleppo-ah darkar thum inkahhai puang 
Russia defence ministry chuan Sryia-a Aleppo khuaa beihpui a thlak mek chu khawpui chhunga chengte tana chhawmdawlna pekte lakluh a nih theih nan nimin aṭang khan nitin darkar thum chhung inkahhai a puang ṭhin dawn tih a sawi. 
Russia army general staff Lieutenant General Sergei Rudskoy chuan, &quot;Chhawmdawlna phurtu motor-te an luh theih nan nitin darkar thum chhung, zing dar 10 leh chawhnu dar 1 inkarah sipaiten ralthuam an chelek lo ang&quot; a ti. Mahse UN chuan an hun hawn chhung hi a reilo a, khawpuia cheng mamawh lakluhna atan a rei lo lutuk niin a sawi thung. 
Syria sorkar laka helte laka beihpui thlaknaah Russia sipaite hian an pui mek a, helho kuta awm Aleppo khuaah hian hun eng emaw chen beihpui thlak a ni tawh a, khawchhung mipuiten an tuar nasa tawh hle. Mipuite chuan ei leh in lam an tlachham ṭan tawh a, damdawi inenkawlna ṭha pawh a awm tawh lo nia sawi a ni. 
UN agency chuan Aleppo khuaa cheng mi maktaduai hnih vel chuan ni li chhung an inah tui an herh haw thei tawh lo niin a sawi. Dar thum chhung leka mipuite mamawh phurh luh chu thil harsa tak a ni dawn a, darkar 48 tal hun hawnsak se an duh thu a tarlang. 
Aleppo chhim thlang lama sipai leh helho inbeihna vangin ni lai kalta chhung khan mi 1,000 chuang an thi niin Rudskoy chuan a sawi a, mi 2,000 chuangin hliam an tuar bawk. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
