<?xml version="1.0" encoding="UTF-8"?>
<document>
<type>mainstream</type>
<forum>http://pc.zoznam.sk/recenzie/notebooky-netbooky-tablety</forum>
<forum_title>Notebooky, netbooky, tablety - recenzie | PC.sk</forum_title>
<discussion_title>Dokáže tablet s klávesnicou nahradiť notebook?</discussion_title>
<language>slovak</language>
<gmt_offset></gmt_offset>
<topic_url>http://pc.zoznam.sk/dokaze-tablet-s-klavesnicou-nahradit-notebook</topic_url>
<topic_text>
Každý, kto dennodenne používa svoj počítač ako pracovný nástroj, skôr či neskôr narazí na jeho technické obmedzenia. Mohol by byť rýchlejší, vydržať viac na jedno nabitie batérie, alebo by, jednoducho mohol byť novší. Vždy je len otázkou času, kedy vás váš stroj začne omínať ako staré topánky a jediným riešením bude nové zariadenie.
Podobná situácia vznikla aj u nás v redakcii. Môj osobný stroj Lenovo T400 je napriek SSD disku takmer päťročný veterán. Je veľký (14 palcov), ťažký (cez 2 kilogramy) a ani výdrž na batériu nie je bohviečo (menej ako 4 hodiny). Všetky parametre ho z pohľadu často cestujúceho redaktora preto predurčujú k jedinému - zostať navždy na stole.
Otázkou teda bolo, čím ho nahradiť alebo doplniť za čo možno najmenšiu nevyhnutnú investíciu. Netbooky stoja okolo 200 eur, ale majú prakticky nepoužiteľný výpočtový výkon a bez nového SSD by z toho bolo len utrpenie. Ako vhodná voľba za málo peňazí sa teda javí možnosť používania na pracovných cestách komba tabletu a bezdrôtovej klávesnice. Tablety v dnešnej dobe nájdeme v každej domácnosti a &quot;jazdené&quot; ich možno zakúpiť za pár desiatok eur. Toľko k dôvodom, prečo sme k takémuto testu vôbec pristúpili.
Nám sa na stole povaľoval takmer úplne nový iPad Mini v základnej konfigurácii, teda bez displeja Retina a s 16 GB pamäťou. Ako nový stál niečo málo cez dvesto eur (vďakabohu za akciové ponuky). Zastúpenie spoločnosti Logitech nám vyšlo v ústrety a na test nám boli na dlhšiu dobu zapožičané hneď štyri BlueTooth klávesnice. Tri z nich boli určené priamo pre iPad Mini, jedna univerzálna určená k akémukoľvek zariadeniu, ktoré podporuje externé klávesnice komunikujúce cez BT.
Všetky zariadenia v teste sme tak skúšali spolu s iPadom Mini, len externú klávesnicu Logitech Easy-Switch Keyboard sme vyskúšali aj v kombinácii s bežným notebookom. Prioritou bolo zistiť, či a do akej miery dokáže bežný tablet s klávesnicou nahradiť notebook. Spomínané kombinácie preto podliehali bežným redakčným podmienkam. Dennodenne sme na nich písali články (áno, aj tento :)), prehliadali internet, vyhľadávali informácie a vybavovali bežnú mailovú korešpondenciu. S jednotlivými klávesnicami sme zavítali aj na tlačové konferencie a prednášky a práve tam sa ukázala sila mobility takéhoto riešenia. Ale o tom až neskôr.
V jednotlivých kapitolách vám najskôr predstavíme každú testovanú klávesnicu aj s jej plusmi a mínusmi. Nasleduje krátky denník o zvykaní si na netradičnýpracovný nástrojpísaný žoviálnejším štýlom. Záver vypĺňa komplexné zhrnutie skúseností a vysvetlíme aj, komu môže kombinácia klávesnice a tabletu najviac vyhovať.
1 2 3 4 5 6 7 nasledujúca › posledná » Kľúčové slová iPad Mini , keyboard , klávesnice , Logitech , Logitech Easy-Switch Keyboard , Logitech Folio M1 , Logitech Folio Mini , Logitech Ultrathin Keyboard Mini Po kliknutí na vybrané kľúčové slovo sa vám automaticky zobrazia všetky súvisiace články na pc.sk
</topic_text>
<spam_score>0.00</spam_score>
<post_num>2</post_num>
<post_id>post-2</post_id>
<post_url>http://pc.zoznam.sk/dokaze-tablet-s-klavesnicou-nahradit-notebook</post_url>
<post_date>20140703</post_date>
<post_time>0112</post_time>
<username>zoznam.sk</username>
<post>
Re: Dokáže tablet s klávesnicou nahradiť notebook?
</post>
<signature>

</signature>
<external_links>

</external_links>
<country>SK</country>
<main_image>http://pc.zoznam.sk/sites/default/files/images/stories/thumbs/dsc_0434.jpg</main_image>
</document>
