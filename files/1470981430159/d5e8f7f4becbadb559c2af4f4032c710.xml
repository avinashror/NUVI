<?xml version="1.0" encoding="UTF-8"?>
<document>
<type>mainstream</type>
<forum>http://dome.fi/feed/</forum>
<forum_title>Dome.fi</forum_title>
<discussion_title>Tämän takia Jokerilla on Damaged-tatuointi ja tekohampaat Suicide Squadissa</discussion_title>
<language>finnish</language>
<gmt_offset></gmt_offset>
<topic_url>http://dome.fi/elokuva/taman-jokerilla-damaged-tatuointi-tekohampaat-suicide-squadissa/</topic_url>
<topic_text>
Elokuvat Tämän takia Jokerilla on Damaged-tatuointi ja tekohampaat Suicide Squadissa 
Ennen Suicide Squadin ensi-iltaa Jokerin paljon puhuttujen tatuointien kerrottiin saavan selityksen elokuvassa. Niistä jokaiselle löytyisi oma tarinansa, eikä kyse olisi vain satunnaisista suttailuista. 
Suicide Squad unohti Jokerin kuitenkin täysin sivuosaan ja bling-bling-konnan ihoon hakatut mustepisarat jäivät yhä mysteeriksi. 
Nyt ohjaaja-käsikirjoittaja David Ayer on avannut sanaisen arkkunsa ja paljastanut, miksi Jokerin otsassa lukee Damaged. Samalla Ayer selvensi Batmanin ja Jokerin väkivaltaista historiaa DC Comicsin uudessa valkokangasuniversumissa. 
“Jokeri tappoi Robinin ja sen jälkeen Batman murskasi hänen hampaansa ja sulki Arkham Asylumiin. Siellä Jokeri tatuoi otsaansa Damagedin viestiksi Batmanille: ‘Olet turmellut minut. Olin niin kaunis ennen ja nyt olet tuhonnut kasvoni&apos;”, David Ayer selitti Empire-lehdelle. 
Robinin kuolemaan Jokerin käsissä viitattiin myös Batman v Superman: Dawn of Justicessa (kuva alla). 
Epäselvää on, nähdäänkö varsinaista tapahtumaketjua koskaan valkokankaalla vai heitetäänkö se hukkaan samalla tavalla kuin Jokerin ja Harley Quinnin tarina Suicide Squadissa. Olettaa voisi, että Jokeri olisi mukana Batmanin seuraavassa sooloelokuvassa, jolloin myös Robinin kohtaloa voitaisiin käsitellä perusteellisemmin. 
Lisää paljastuksia Suicide Squadista löytyy Empire-lehden sivuilta .
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dome.fi/elokuva/taman-jokerilla-damaged-tatuointi-tekohampaat-suicide-squadissa/</post_url>
<post_date>20160812</post_date>
<post_time>0511</post_time>
<username>Tatu Junni</username>
<post>
Elokuvat Tämän takia Jokerilla on Damaged-tatuointi ja tekohampaat Suicide Squadissa 
Ennen Suicide Squadin ensi-iltaa Jokerin paljon puhuttujen tatuointien kerrottiin saavan selityksen elokuvassa. Niistä jokaiselle löytyisi oma tarinansa, eikä kyse olisi vain satunnaisista suttailuista. 
Suicide Squad unohti Jokerin kuitenkin täysin sivuosaan ja bling-bling-konnan ihoon hakatut mustepisarat jäivät yhä mysteeriksi. 
Nyt ohjaaja-käsikirjoittaja David Ayer on avannut sanaisen arkkunsa ja paljastanut, miksi Jokerin otsassa lukee Damaged. Samalla Ayer selvensi Batmanin ja Jokerin väkivaltaista historiaa DC Comicsin uudessa valkokangasuniversumissa. 
“Jokeri tappoi Robinin ja sen jälkeen Batman murskasi hänen hampaansa ja sulki Arkham Asylumiin. Siellä Jokeri tatuoi otsaansa Damagedin viestiksi Batmanille: ‘Olet turmellut minut. Olin niin kaunis ennen ja nyt olet tuhonnut kasvoni&apos;”, David Ayer selitti Empire-lehdelle. 
Robinin kuolemaan Jokerin käsissä viitattiin myös Batman v Superman: Dawn of Justicessa (kuva alla). 
Epäselvää on, nähdäänkö varsinaista tapahtumaketjua koskaan valkokankaalla vai heitetäänkö se hukkaan samalla tavalla kuin Jokerin ja Harley Quinnin tarina Suicide Squadissa. Olettaa voisi, että Jokeri olisi mukana Batmanin seuraavassa sooloelokuvassa, jolloin myös Robinin kohtaloa voitaisiin käsitellä perusteellisemmin. 
Lisää paljastuksia Suicide Squadista löytyy Empire-lehden sivuilta .
</post>
<signature>

</signature>
<external_links>

</external_links>
<country>FI</country>
<main_image>http://dome.fi/wp-content/uploads/2016/06/suicide-squad-jokeri-jared-leto-630x400.jpg</main_image>
</document>
