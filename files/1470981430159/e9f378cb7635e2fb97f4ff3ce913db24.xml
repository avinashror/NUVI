<?xml version="1.0" encoding="UTF-8"?>
<document>
<type>mainstream</type>
<forum>http://politiken.dk/rss/udland.rss</forum>
<forum_title>Politiken.dk - Internationalt</forum_title>
<discussion_title>Terrorbomber i Thailand skulle såre flest muligt så alvorligt som muligt</discussion_title>
<language>danish</language>
<gmt_offset></gmt_offset>
<topic_url>http://politiken.dk/udland/ECE3334768/terrorbomber-i-thailand-skulle-saare-flest-muligt-saa-alvorligt-som-muligt/</topic_url>
<topic_text>
12. aug. 2016 KL. 07.41 Terrorbomber i Thailand skulle såre flest muligt så alvorligt som muligt Adskillige udlændinge er blandt de kvæstede efter en serie af bombesprængninger i thailandske turistområder. BOMBEBØLGE. Politi undersøger et af de gerningssteder, der er ramt under et af de mange bombeattentater i Thailand. Foto: Jerry Harmer/AP Følg Mangeårig kriminalreporter og webjournalist. Annonce 
Thailands regering sætter landets sikkerhedstjenester i alarmberedskab. 
Det sker efter en serie af bombeangreb, der har ramt flere regioner i landet og dræbt adskillige mennesker. Bomberne er blandet andet detoneret i det populære rejsemål Hua Hin, hvor mindst fire ofre er dræbt og op mod 40 mennesker såret - adskillige af dem udlændinge. 
En række af de kvæstedes tilstand er alvorlig, oplyser myndighederne, der fredag morgen dansk tid afviser, at angrebene hænger sammen med det militante muslimske miljø i de sydligste provinser. Om det er et forsøg på at tale konflikten i syd ned eller om angrebene i stedet er gennemført af juntakritiske kredse er ikke til at afgøre. Skjulte bomber i menneskemylderet 
Områdets politichef Sithichai Srisopacharoenrath siger, at bomberne blev detoneret med en fjernudløser og at gerningsmændene havde anbragt dem i blandt andet blomsterkummer i menneskefyldte gader med restauranter, barer og gadekøkkener. 
LÆS OGSÅ Udenrigsministeriet til danskere i Thailand: Vær forsigtige 
Også Phuket, Trang og Surat Thani er ramt af angreb under bombebølgen, der begyndte med en stribe eksplosioner torsdag aften og fredag morgen fortsatte med flere sprængninger. En eller flere af bomberne indeholdt tilsyneladende små metalkugler, der skulle forårsage maksimale skader hos de ofre, der stod nær detonationerne. Panik i gaderne 
Vidner fortæller, at der udbrød panik, da bomberne gik af. 
Et af dem er briten Mark Gainsford. Han beskriver øjeblikket, da han i en bar hørte opstandelsen udefra. 
»Jeg hørte folk råbe: &apos;Bombe. Bombe&apos;, men jeg hørte ikke noget brag. Jeg løb ud for at se, om jeg kunne hjælpe og så otte-ti mennesker ligge på gaden. Politiet kom hurtigt frem«. 
Flere landes ambassader opfordrer nu deres borger i Thailand til at passe på sig selv og undgå populære og menneskefyldte områder. Samme råd lyder fra Udenrigsministeriet i København, der opfordrer danskere i området til at udvise forsigtighed og holde sig orienterede gennem lokale medier. Kilder: Bangkok Post, BBC samt nyhedsbureauerne AP og Reuters.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://politiken.dk/udland/ECE3334768/terrorbomber-i-thailand-skulle-saare-flest-muligt-saa-alvorligt-som-muligt/</post_url>
<post_date>20160812</post_date>
<post_time>0541</post_time>
<username></username>
<post>
12. aug. 2016 KL. 07.41 Terrorbomber i Thailand skulle såre flest muligt så alvorligt som muligt Adskillige udlændinge er blandt de kvæstede efter en serie af bombesprængninger i thailandske turistområder. BOMBEBØLGE. Politi undersøger et af de gerningssteder, der er ramt under et af de mange bombeattentater i Thailand. Foto: Jerry Harmer/AP Følg Mangeårig kriminalreporter og webjournalist. Annonce 
Thailands regering sætter landets sikkerhedstjenester i alarmberedskab. 
Det sker efter en serie af bombeangreb, der har ramt flere regioner i landet og dræbt adskillige mennesker. Bomberne er blandet andet detoneret i det populære rejsemål Hua Hin, hvor mindst fire ofre er dræbt og op mod 40 mennesker såret - adskillige af dem udlændinge. 
En række af de kvæstedes tilstand er alvorlig, oplyser myndighederne, der fredag morgen dansk tid afviser, at angrebene hænger sammen med det militante muslimske miljø i de sydligste provinser. Om det er et forsøg på at tale konflikten i syd ned eller om angrebene i stedet er gennemført af juntakritiske kredse er ikke til at afgøre. Skjulte bomber i menneskemylderet 
Områdets politichef Sithichai Srisopacharoenrath siger, at bomberne blev detoneret med en fjernudløser og at gerningsmændene havde anbragt dem i blandt andet blomsterkummer i menneskefyldte gader med restauranter, barer og gadekøkkener. 
LÆS OGSÅ Udenrigsministeriet til danskere i Thailand: Vær forsigtige 
Også Phuket, Trang og Surat Thani er ramt af angreb under bombebølgen, der begyndte med en stribe eksplosioner torsdag aften og fredag morgen fortsatte med flere sprængninger. En eller flere af bomberne indeholdt tilsyneladende små metalkugler, der skulle forårsage maksimale skader hos de ofre, der stod nær detonationerne. Panik i gaderne 
Vidner fortæller, at der udbrød panik, da bomberne gik af. 
Et af dem er briten Mark Gainsford. Han beskriver øjeblikket, da han i en bar hørte opstandelsen udefra. 
»Jeg hørte folk råbe: &apos;Bombe. Bombe&apos;, men jeg hørte ikke noget brag. Jeg løb ud for at se, om jeg kunne hjælpe og så otte-ti mennesker ligge på gaden. Politiet kom hurtigt frem«. 
Flere landes ambassader opfordrer nu deres borger i Thailand til at passe på sig selv og undgå populære og menneskefyldte områder. Samme råd lyder fra Udenrigsministeriet i København, der opfordrer danskere i området til at udvise forsigtighed og holde sig orienterede gennem lokale medier. Kilder: Bangkok Post, BBC samt nyhedsbureauerne AP og Reuters.
</post>
<signature>

</signature>
<external_links>

</external_links>
<country>DK</country>
<main_image>http://multimedia.pol.dk/archive/01048/Thailand_Bombing_1048660w.jpg</main_image>
</document>
