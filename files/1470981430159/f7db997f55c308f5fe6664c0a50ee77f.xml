<?xml version="1.0" encoding="UTF-8"?>
<document>
<type>mainstream</type>
<forum>http://www.bt.dk/nyheder/seneste/rss</forum>
<forum_title>www.bt.dk</forum_title>
<discussion_title>Juhuu, sol på vej: Sådan bliver vejret i weekenden</discussion_title>
<language>danish</language>
<gmt_offset></gmt_offset>
<topic_url>http://www.bt.dk/danmark/juhuu-sol-paa-vej-saadan-bliver-vejret-i-weekenden</topic_url>
<topic_text>
SMS OK Skyerne kommer til at fylde mest på himlen. I hvert fald fredag og lørdag, lyder det fra DMI. Genrefoto. Free/Www.colourbox.com 
Grillen kommer formentlig til at blive stående i skuret, for de lune sommeraftener er i weekenden byttet ud med nogle køligere af slagsen. 
Også selv om fredagen for dem i de østlige egne begynder solrigt, bliver det en dag præget af en grå himmel, fortæller Thyge Rasmussen, vagthavende meteorolog ved DMI. 
»Fredag bliver ret skyet. Der er dog ikke de store mængder vand i skyerne. Kun i det nordlige Jylland vil der være perioder med regnvejr. I resten af landet kan der komme noget drypperi, men det er ikke noget særligt,« siger han. 
Til gengæld kommer det til at føles lunere end de foregående dage, da temperaturen kommer til at ligge mellem 18 og 20 grader. I Nordjylland kommer termometeret dog ikke til at krybe over 15 grader. 
Lørdag bliver det ligeledes mellem 18 og 20 grader, men dagen lægger ud med regn. 
»Om eftermiddag klarer det op, og solen kommer frem. Der kan stadig komme byger, så det bliver en blandet lørdag. Der vil også være frisk vind fra vest, så hvis man skal have fuldt udbytte af de 20 grader, skal man nok finde et sted med lidt læ,« siger Thyge Rasmussen. 
Der er dog sommerhåb forude, og det begynder at se lysere ud på weekendens sidste dag. 
»Søndag lægger vinden sig lidt. Der kommer mere solskin, færre byger og stadig omkring de 20 grader. Så det er klart søndag, der ser ud til at blive den bedste dag i weekenden,« lyder det fra Thyge Rasmussen. 
Og søndagen varsler mere sommervejr. 
»Det glade budskab er, at når vi kommer ind i næste uge, er det mere stabilt vejr. Der får vi nok tre dage med solskin og over 20 grader, så der er håb forude,« siger Thyge Rasmussen. 
/ritzau/
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bt.dk/danmark/juhuu-sol-paa-vej-saadan-bliver-vejret-i-weekenden</post_url>
<post_date>20160812</post_date>
<post_time>0540</post_time>
<username></username>
<post>
SMS OK Skyerne kommer til at fylde mest på himlen. I hvert fald fredag og lørdag, lyder det fra DMI. Genrefoto. Free/Www.colourbox.com 
Grillen kommer formentlig til at blive stående i skuret, for de lune sommeraftener er i weekenden byttet ud med nogle køligere af slagsen. 
Også selv om fredagen for dem i de østlige egne begynder solrigt, bliver det en dag præget af en grå himmel, fortæller Thyge Rasmussen, vagthavende meteorolog ved DMI. 
»Fredag bliver ret skyet. Der er dog ikke de store mængder vand i skyerne. Kun i det nordlige Jylland vil der være perioder med regnvejr. I resten af landet kan der komme noget drypperi, men det er ikke noget særligt,« siger han. 
Til gengæld kommer det til at føles lunere end de foregående dage, da temperaturen kommer til at ligge mellem 18 og 20 grader. I Nordjylland kommer termometeret dog ikke til at krybe over 15 grader. 
Lørdag bliver det ligeledes mellem 18 og 20 grader, men dagen lægger ud med regn. 
»Om eftermiddag klarer det op, og solen kommer frem. Der kan stadig komme byger, så det bliver en blandet lørdag. Der vil også være frisk vind fra vest, så hvis man skal have fuldt udbytte af de 20 grader, skal man nok finde et sted med lidt læ,« siger Thyge Rasmussen. 
Der er dog sommerhåb forude, og det begynder at se lysere ud på weekendens sidste dag. 
»Søndag lægger vinden sig lidt. Der kommer mere solskin, færre byger og stadig omkring de 20 grader. Så det er klart søndag, der ser ud til at blive den bedste dag i weekenden,« lyder det fra Thyge Rasmussen. 
Og søndagen varsler mere sommervejr. 
»Det glade budskab er, at når vi kommer ind i næste uge, er det mere stabilt vejr. Der får vi nok tre dage med solskin og over 20 grader, så der er håb forude,« siger Thyge Rasmussen. 
/ritzau/
</post>
<signature>

</signature>
<external_links>

</external_links>
<country>DK</country>
<main_image>http://a.bt.bmcdn.dk/media/cache/resolve/image_960x545/image/90/909091/14342588-regn---20160812071800314_orgj.jpeg</main_image>
</document>
