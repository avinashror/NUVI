<?xml version="1.0" encoding="UTF-8"?>
<document>
<type>mainstream</type>
<forum>http://www.bt.dk/nyheder/seneste/rss</forum>
<forum_title>www.bt.dk</forum_title>
<discussion_title>Thailands politi: Eksplosioner er sabotage - ikke terror</discussion_title>
<language>danish</language>
<gmt_offset></gmt_offset>
<topic_url>http://www.bt.dk/udland/thailands-politi-eksplosioner-er-sabotage-ikke-terror</topic_url>
<topic_text>
SMS OK Der er ingen tegn på, at militante grupper står bag en række eksplosioner torsdag og fredag, siger politiet. 
Bangkok. Intet tyder indtil videre på, at en række eksplosioner forskellige steder i Thailand både torsdag og fredag skulle have forbindelse til terror eller være udført af militante grupper. 
Det slår thailandsk politi fast fredag morgen ifølge flere medier. 
Piyaphan Phingmuang, der er talsmand for politiet, siger ifølge nyhedsbureauet dpa, at eksplosionerne &quot;ikke har relation til terror&quot;. 
- Thailand har ingen territoriale eller religiøse uoverensstemmelser med nogen. Det her er ikke en terrorhandling, men lokal sabotage, siger talsmanden. 
- Terror er per definition politisk vold. Derfor må vi gentage og understrege, at der er tale om lokal sabotage og et internt anliggende, siger han videre. 
Samlet set er der sket mindst otte eksplosioner i Thailand de seneste 24 timer. 
Fredag morgen lød bragene blandt andet i Hua Hin, der er et populært turistområde cirka 200 kilometer syd for hovedstaden Bangkok. De to bomber kom, efter at Hua Hin også torsdag blev ramt af to eksplosioner. 
Længere mod syd i Surat Thani-provinsen er der også sket to eksplosioner fredag morgen. Desuden har der været to eksplosioner på ferieøen Phuket, der med sin berømte Patong-strand er et af de mest populære rejsemål for danskere i Thailand. 
I alt er fire personer blevet dræbt: to i Hua hin, en i Surat Thani og en i Trang. Mange andre er blevet såret. 
Thailands juntachef og premierminister, Prayut Chan-o-cha, har beordret flere sikkerhedsstyrker på gaden efter bølgen af angreb. 
Han mener, at de mange bomber er et forsøg på at destabilisere Thailand, der siden 2014 er blevet styret af militæret. 
Mange personer er på gaderne i Thailand fredag for at markere den thailandske dronnings fødselsdag fredag. Dagen er også mors dag i landet. 
/ritzau/
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.bt.dk/udland/thailands-politi-eksplosioner-er-sabotage-ikke-terror</post_url>
<post_date>20160812</post_date>
<post_time>0552</post_time>
<username></username>
<post>
SMS OK Der er ingen tegn på, at militante grupper står bag en række eksplosioner torsdag og fredag, siger politiet. 
Bangkok. Intet tyder indtil videre på, at en række eksplosioner forskellige steder i Thailand både torsdag og fredag skulle have forbindelse til terror eller være udført af militante grupper. 
Det slår thailandsk politi fast fredag morgen ifølge flere medier. 
Piyaphan Phingmuang, der er talsmand for politiet, siger ifølge nyhedsbureauet dpa, at eksplosionerne &quot;ikke har relation til terror&quot;. 
- Thailand har ingen territoriale eller religiøse uoverensstemmelser med nogen. Det her er ikke en terrorhandling, men lokal sabotage, siger talsmanden. 
- Terror er per definition politisk vold. Derfor må vi gentage og understrege, at der er tale om lokal sabotage og et internt anliggende, siger han videre. 
Samlet set er der sket mindst otte eksplosioner i Thailand de seneste 24 timer. 
Fredag morgen lød bragene blandt andet i Hua Hin, der er et populært turistområde cirka 200 kilometer syd for hovedstaden Bangkok. De to bomber kom, efter at Hua Hin også torsdag blev ramt af to eksplosioner. 
Længere mod syd i Surat Thani-provinsen er der også sket to eksplosioner fredag morgen. Desuden har der været to eksplosioner på ferieøen Phuket, der med sin berømte Patong-strand er et af de mest populære rejsemål for danskere i Thailand. 
I alt er fire personer blevet dræbt: to i Hua hin, en i Surat Thani og en i Trang. Mange andre er blevet såret. 
Thailands juntachef og premierminister, Prayut Chan-o-cha, har beordret flere sikkerhedsstyrker på gaden efter bølgen af angreb. 
Han mener, at de mange bomber er et forsøg på at destabilisere Thailand, der siden 2014 er blevet styret af militæret. 
Mange personer er på gaderne i Thailand fredag for at markere den thailandske dronnings fødselsdag fredag. Dagen er også mors dag i landet. 
/ritzau/
</post>
<signature>

</signature>
<external_links>

</external_links>
<country>DK</country>
<main_image>/bundles/bmapp/images/btdk-opengraph-logo.png</main_image>
</document>
