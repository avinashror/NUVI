<?xml version="1.0" encoding="UTF-8"?>
<document>
<type>mainstream</type>
<forum>http://pc.zoznam.sk/clanky/veda</forum>
<forum_title>Články a reportáže z oblasti vedy a výskumu | PC.sk</forum_title>
<discussion_title>Interview: Žil pred 200 miliónmi rokov na Zemi obrovský inteligentný Kraken?</discussion_title>
<language>slovak</language>
<gmt_offset></gmt_offset>
<topic_url>http://pc.zoznam.sk/interview-zil-pred-200-milionmi-rokov-na-zemi-obrovsky-inteligentny-kraken</topic_url>
<topic_text>
pc.sk: Môžete nám popísať vaše hlavné vedecké záujmy, na predstavenie vašej práce našim čitateľom?
Mark McMenamin: Mojím hlavným vedeckým záujmom je proces, ktorý viedol k vývoju komplexného života na našej planéte. Preto sú moje paleontologické záujmy veľmi široké, siahajúce od Prekambrickej (superkontinent Rodinia) cez Kambrickú explóziu do Pleistocénu (Homo tsaichangensis). Moja hlavná špecializácia sú fosílie z obdobia Ediakary a Kambrickej explózie.
pc.sk: V roku 1990 ste pomenovali superkontinet, ktorý vznikol pred 1 miliardou rokov a bol jedným z dvoch najväčších superkontinentov v histórii Zeme. Prečo ste zvolili ruské slovo rodina ako základ pre pomenovanie superkontinentu Rodinia?
Mark McMenamin: Zvolil som Ruské slovo rodina pre superkontinent Rodinia na počesť práce veľkých ruských geovedcov, a tiež na podporu mieru, vzájomného rešpektu a priateľstva medzi Východom a Západom.
pc.sk: Vaša hypotéza Krakena z Triasu upútala pozornosť médií a vedeckej komunity v roku 2011. Myšlienka existencie inteligentného života na Zemi pred viac než 200 miliónmi rokov je ohromujúca. Ako a kedy vám táto myšlienka napadla? Zaujíma nás príbeh o prvých momentoch keď hypotéza vznikala.
Mark McMenamin: Po mojej prvej návšteve v Nevadskej štátnej rezervácii Berlin-Ichthyosaur State Park som bol zmätený. Výskyt takého veľkého množstva obrovských kostí ichtyosaurov zachovaných na mieste, ktoré bolo jasne geologickou vrstvou z hlbokej vody, nezapadalo do žiadneho modelu pre umiestnenie veľkých kostí, ktorý by som poznal. Keď som sa vrátil do nášho hotela v Nevadskom Rene, strávil som dlhý čas štúdiom fotografií, ktoré som ten deň vyfotografoval v rezervácii. Pozerajúc zblízka na fotografiu so Vzorkou U, mi naraz začalo byť jasné, že dravý predátor -- veľký a vysoko inteligentný hlbokovodný hlavonožec -- môže pomôcť vysvetliť anomálne zhromaždenie veľkých Ichtyosaurích kostí v rezervácii Berlin-Ichthyosaur.
pc.sk: Nezvyčajné myšlienky majú zvyčajne ťažký život. Aká bola reakcia vedeckej komunity na túto?
Mark McMenamin: Reakcia na našu hypotézu Krakena z Triasu bola tiež zmätočná. Najskôr sa koncept virálne šíril po internetových stránkach o vede. Niektorí z mojich kolegov reagovali emocionálne, nahnevali sa na ideu a neboli schopní ju primerane zhodnotiť. Možno žiarlili kvôli mediálnej odozve. Ostatní, hĺbavejší kolegovia akceptovali ideu Krakena z Triasu a veria, že je pravdepodobne správna, najmä koncept, že veľký a prefíkaný predátor musel zabiť ichtyosaurov.
Príbeh o nápade bol zverejnený v magazíne Nature, a zúčastnil som sa aj rádiového programu Science Friday .
pc.sk: Zdá sa, že hypotéza má dve hlavné časti. Prvá je, že rady fosilizovaných chrbtových stavcov z rezervácie Berlin–Ichthyosaur State Park nemohli vzniknúť prirodzeným spôsobom. Že takýto útvar mohol byť vytvorený iba nejakým inteligentným tvorom. Aké sú hlavné podporné argumenty, že stavce nemohli byť zoradené týmto spôsobom prúdmi či podobnými prírodnými vplyvmi?
Mark McMenamin: Chrbtové stavce netvoria hydrodynamicky stabilný vzor, plus nie sú v poradí ako sa nachádzajú v kostre ichtyosaura. Prúdy ich nemohli vyformovať do tohto tvaru. Navyše, našli sme druhý príklad poľa so Vzorkou U, pri ichtyosaurej kostre s rebrami nalomenými prstencami zovretí (chápadiel Krakena). To všetko sú veľmi nezvyčajné charakteristiky pre hlboké Mezozoické morské dno. Najlepším vysvetlením je čin veľkého hlavonožca.
pc.sk: Ak je prvá časť hypotézy pravdivá, tak sa objavuje otázka kto je inteligentným autorom formácie. Prečo si myslíte, že je to Kraken? Je Kraken jediným kandidátom?
Mark McMenamin: K tomuto poviem dve veci. Ako prvé, stále viac sa dozvedáme o úžasnej inteligencii dnešných chobotníc. Je celkom možné, že takýto inteligentný život existoval v moriach počas Mezozoického obdobia. Druhá, v moriach existovali veľké hlavonožce dlho predtým než sa objavili prvé plazy, v skutočnosti dlho predtým než prvé štvornožce kráčali po súši. Hlavonožce mali mnoho času na vývoj vysokej inteligencie, a v porovnaní s morskými štvornožcami ako ichtyosaurus, mali výraznú hlavu, pre proces encefalizácie (pozn. red. rast pomeru hmotnosti mozgu k celkovej hmotnosti živočícha).
Či legendárny Kraken zo severských legiend niekedy existoval, alebo stále žije, ale uniká našej pozornosti, neviem.
pc.sk: V roku 2013 ste priniesli nové argumenty a fosílie podporujúce platnosť hypotézy Krakena z Triasu. Presvedčili niektorých skeptických paleontológov?
Mark McMenamin: Nové dôkazy zahŕňali druhú Vzorku tvaru U, poľa s U usporiadaním, ichtyosaura so stlačenými a nalomenými rebrami, a vzorku na ktorej možno je fragmentárny veľký zobák hlavonožca. Verím, že po prezentácii nových dôkazov, sme presvedčili viac ľudí.
pc.sk: Prichádzajúc do súčasnosti, do roku 2015. Má hypotéza Krakena z Triasu nejaké nové argumenty alebo dôkazy?
Mark McMenamin: Pracujem na novej knihe pre vydavateľstvo Springer s pracovným názvom Dynamická Paleontológia. Mala by byť dokončená v apríli 2016. Bude v nej kapitola o Krakenovi z Triasu, a o tom ako toto stvorenie zapadá do môjho konceptu o časovom vývoji komplexného života. Táto kapitola bude obsahovať nový dôkaz vzťahujúci sa ku sporu-polemike o Krakenovi z Triasu. Napríklad, moja expedičná skupina objavila koprolit ichtyosaura (pozn. red. skamenelý trus), takže vieme čo ichtyosaury jedli. Tieto nové dáta plánujeme prezentovať v jeseni na konferencii Geological Society of America Meeting v Baltimore, Maryland.
pc.sk: Podľa vášho názoru, ktorý argument by bol konečným dôkazom pre a proti hypotéze Krakena z Triasu.
Ktorý typ argumentu by vás presvedčil, že hypotéza je neplatná?
Čo by vás presvedčilo o opaku?
Mark McMenamin: Ak niekto preukáže, že geologická vrstva (s fosíliou stavcov) bola v skutočnosti naplavenina plytkej vody (čo bola pôvodná myšlienka Charlesa Campa) než geologická vrstva z hlbokej vody, tak podľa môjho názoru vyvráti hypotézu Krakena z Triasu. Ichtyosauri budú potom reprezentovať nabehnutie na plytčinu-pláž alebo niečo podobné. Ak sa nájdu iné typy kostier veľkých morských plazov spolu so Shonisaurus ichthyosaurs, to tiež pôjde proti hypotéze. Jeden bod v prospech teórie Krakena z Triasu je fakt, že všetky kostry prináležia rovnakému živočíšnemu druhu. Boli hlboko sa potápajúcim druhom, ktorý vstupoval do teritória Krakena z Triasu kde boli napádané a utopené. Uvedomme si prosím, že vo vede neexistuje absolútny dôkaz. Vždy je priestor pre pochybnosti a spochybňovanie výsledkov. Tak veda funguje. Hoci, ak nájdeme viac geometrických vzorov vytvorených z kostí ichtyosaura v Nevade, potom budem považovať koncept Krakena z Triasu za preukázaný za hranicou opodstatnených pochybností.
&quot;Was here&quot;, v preklade &quot;Bol som tu&quot;. Credit: Nobu Tamura
1 2 nasledujúca › posledná » Kľúčové slová Interview 
</topic_text>
<spam_score>0.00</spam_score>
<post_num>3</post_num>
<post_id>post-3</post_id>
<post_url>http://pc.zoznam.sk/interview-zil-pred-200-milionmi-rokov-na-zemi-obrovsky-inteligentny-kraken</post_url>
<post_date>20150831</post_date>
<post_time>0832</post_time>
<username>zoznam.sk</username>
<post>
Re: Interview: Žil pred 200 miliónmi rokov na Zemi obrovský ...
</post>
<signature>

</signature>
<external_links>

</external_links>
<country>SK</country>
<main_image>http://pc.zoznam.sk/sites/default/files/images/stories/thumbs/kraken.png</main_image>
</document>
