<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Zakir Naik-a&apos;n ram dang aṭangin Rs vbch 60 dawng</discussion_title>
<language>english</language>
<gmt_offset></gmt_offset>
<topic_url>http://www.vanglaini.org/ramchhung/58889</topic_url>
<topic_text>
  Zakir Naik-a&apos;n ram dang aṭangin Rs vbch 60 dawng 
Mumbai Police-te chuan Islamic Research Foundaton (IRF) dintu, Islamist preacher Zakir Naik-a&apos;n sum a hmuh dan an chhui meknaah kum thum kalta chhung khan rampawn lam aṭangin cheng vaibelchhe 60 a dawng tih an hmuchhuak. 
Heng sumte hi ram pathum aṭangin Naik-a tan hian thawn a ni a, a chhungte mi panga account-ah thun ṭhin a ni. Foundation tan ni loin, Naik-a tan bika thawn a nih thu official chuan a awi. 
Police-ten Islamist rawngbawltu hi dan kalha thilti leh firfiaka chetna thilah inhnamhnawihna neia puh a nih vangin an chhui mek a ni. Amah hi Saudi Arabia ramah a zin bo mek avangin Maharashtra Chief Minister Devendra Fadnavis chuan India rama thawn kir thuai tura a ngen rin a ni. 
Thla hma khan Naik-a foundation, IRF hian mi 800 chu donation an dawn aṭangin sum ṭhahnem tham tak pein Islam sakhuaah a inleh tir nia sawi a ni. 
Kum 50 mi, Naik hi inhuatna leh pawikhawihna chawk tho thei zawnga thusawia puh a nih vangin a TV channel pawh khap sak tura nawr mek a ni bawk. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/ramchhung/58889</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Zakir Naik-a&apos;n ram dang aṭangin Rs vbch 60 dawng 
Mumbai Police-te chuan Islamic Research Foundaton (IRF) dintu, Islamist preacher Zakir Naik-a&apos;n sum a hmuh dan an chhui meknaah kum thum kalta chhung khan rampawn lam aṭangin cheng vaibelchhe 60 a dawng tih an hmuchhuak. 
Heng sumte hi ram pathum aṭangin Naik-a tan hian thawn a ni a, a chhungte mi panga account-ah thun ṭhin a ni. Foundation tan ni loin, Naik-a tan bika thawn a nih thu official chuan a awi. 
Police-ten Islamist rawngbawltu hi dan kalha thilti leh firfiaka chetna thilah inhnamhnawihna neia puh a nih vangin an chhui mek a ni. Amah hi Saudi Arabia ramah a zin bo mek avangin Maharashtra Chief Minister Devendra Fadnavis chuan India rama thawn kir thuai tura a ngen rin a ni. 
Thla hma khan Naik-a foundation, IRF hian mi 800 chu donation an dawn aṭangin sum ṭhahnem tham tak pein Islam sakhuaah a inleh tir nia sawi a ni. 
Kum 50 mi, Naik hi inhuatna leh pawikhawihna chawk tho thei zawnga thusawia puh a nih vangin a TV channel pawh khap sak tura nawr mek a ni bawk. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
