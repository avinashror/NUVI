<?xml version="1.0" encoding="UTF-8"?>
<document>
<type>mainstream</type>
<forum>http://www.aranes.org/web/?feed=rss2</forum>
<forum_title>aranes.org</forum_title>
<discussion_title>Los dinosaures rugissián pas mas roconavan coma d’aucèls</discussion_title>
<language>catalan</language>
<gmt_offset></gmt_offset>
<topic_url>http://www.aranes.org/web/?p=415760</topic_url>
<topic_text>
Jornalet Leave a comment Totes los filmes de dinosaures an totjorn mostrat lo grand rugiment dels dinosaures e cossí las autras creaturas n’avián paur. Segon aquesta interpretacion de Hollywood, los dinosaures fasián un rugiment òrre capaç d’immobilizar las sieunas victimas solament amb lo sieu son. Mas ara un nòu estudi scientific prepausa que los dinosaures en luòc de rugir roconavan puslèu coma fan los ausèls uèi lo jorn – a la nòstra epòca -. O cal ara poder demostrar pr’amor qu’ara, la comunautat scientifica ja es devesida; los unes dison que òc e los autres que non. Qui a rason ? L’estudi es estat fach public dins l ’International Business Times e confirma que los aucèls d’uèi lo jorn e los ancians dinosaures son de la meteissa familha e per tant an fòrça semblanças biologicas e una d’elas poiriáèsser la manièra de comunicar. Totun, aquesta nòva teoria – coma una autra que es estada coneguda fa pauc que ditz que totes los dinosaures avián de plumas, tanben coma los aucèls – es encara solament una teoria e la cal poder demostrar scientificament. Doncas i a discussion scientifica. L’estudi es estat realizat per una còla de scientifics de l’Universitat de Tèxas en tot far una analisi prigonda dels organs vocals dels aucèls e lo tipe de sons qu’aquestes pòdon far. Après aver fach aquò an realizat una comparason amb los organs vocals dels dinosaures e i an trobat fòrça semblanças. Per tant an prepausat que los sons que fasiàn los dinosaures foguèsson en tot semblables als dels aucèls. Una emission de sons particul ara L’analisi qu’aquesta còla de scientifics a facha confirma que fòrça dinosaures fasián de sons amb la boca barrada e aquòèra una “emission de sons a travèrs de la pèl a l’airal que i prèp de la boca mas amb aquesta barrada totalament”. E los aucèls emeton los sons en tot utilizar l’esofag mai que non pas en tot utilitzar lo lor bèc”. Segon aqueste meteis estudi los aucèls d’uèi lo jorn an de manièras desparièras de vocalitzar. Una d’elas es a travèrs de sons que fan amb la boca barrada per atraire lo partenari o per defendre lo lor territòri. “Las nòstras conclusions son que la vocalizacion amb la boca barrada a evolucionat fins a 16 còps entre los arqueosaures, un grop qu’inclutz los aucèls, los dinosaures e tanben los cocodrils –çò diguèt Chad Eliason, l’Universitat de Tèxas – Solament los animals fòrça grands pòdon produire aqueste tipe de vocalizacion e del mai grand es l’animal, del mai sovent o fa&apos;&apos;. ( Legissètz la seguida ) 
Aqueste article es publicat dins Sapiéncia , la revista occitana de divulgacion scientifica, amb la quala Jornalet a un acòrdi de cooperacion. Podètz legir l&apos;article entièr aicí . Navegación de entradas
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.aranes.org/web/?p=415760</post_url>
<post_date>20160812</post_date>
<post_time>0100</post_time>
<username>Jornalet</username>
<post>
Jornalet Leave a comment Totes los filmes de dinosaures an totjorn mostrat lo grand rugiment dels dinosaures e cossí las autras creaturas n’avián paur. Segon aquesta interpretacion de Hollywood, los dinosaures fasián un rugiment òrre capaç d’immobilizar las sieunas victimas solament amb lo sieu son. Mas ara un nòu estudi scientific prepausa que los dinosaures en luòc de rugir roconavan puslèu coma fan los ausèls uèi lo jorn – a la nòstra epòca -. O cal ara poder demostrar pr’amor qu’ara, la comunautat scientifica ja es devesida; los unes dison que òc e los autres que non. Qui a rason ? L’estudi es estat fach public dins l ’International Business Times e confirma que los aucèls d’uèi lo jorn e los ancians dinosaures son de la meteissa familha e per tant an fòrça semblanças biologicas e una d’elas poiriáèsser la manièra de comunicar. Totun, aquesta nòva teoria – coma una autra que es estada coneguda fa pauc que ditz que totes los dinosaures avián de plumas, tanben coma los aucèls – es encara solament una teoria e la cal poder demostrar scientificament. Doncas i a discussion scientifica. L’estudi es estat realizat per una còla de scientifics de l’Universitat de Tèxas en tot far una analisi prigonda dels organs vocals dels aucèls e lo tipe de sons qu’aquestes pòdon far. Après aver fach aquò an realizat una comparason amb los organs vocals dels dinosaures e i an trobat fòrça semblanças. Per tant an prepausat que los sons que fasiàn los dinosaures foguèsson en tot semblables als dels aucèls. Una emission de sons particul ara L’analisi qu’aquesta còla de scientifics a facha confirma que fòrça dinosaures fasián de sons amb la boca barrada e aquòèra una “emission de sons a travèrs de la pèl a l’airal que i prèp de la boca mas amb aquesta barrada totalament”. E los aucèls emeton los sons en tot utilizar l’esofag mai que non pas en tot utilitzar lo lor bèc”. Segon aqueste meteis estudi los aucèls d’uèi lo jorn an de manièras desparièras de vocalitzar. Una d’elas es a travèrs de sons que fan amb la boca barrada per atraire lo partenari o per defendre lo lor territòri. “Las nòstras conclusions son que la vocalizacion amb la boca barrada a evolucionat fins a 16 còps entre los arqueosaures, un grop qu’inclutz los aucèls, los dinosaures e tanben los cocodrils –çò diguèt Chad Eliason, l’Universitat de Tèxas – Solament los animals fòrça grands pòdon produire aqueste tipe de vocalizacion e del mai grand es l’animal, del mai sovent o fa&apos;&apos;. ( Legissètz la seguida ) 
Aqueste article es publicat dins Sapiéncia , la revista occitana de divulgacion scientifica, amb la quala Jornalet a un acòrdi de cooperacion. Podètz legir l&apos;article entièr aicí . Navegación de entradas
</post>
<signature>

</signature>
<external_links>

</external_links>
<country>DE</country>
<main_image></main_image>
</document>
