<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>Assam-in Smart City project-ah PPP mode hmang dawn</discussion_title>
<language>indonesian</language>
<gmt_offset></gmt_offset>
<topic_url>http://www.vanglaini.org/hmarchhak/58885</topic_url>
<topic_text>
  Assam-in Smart City project-ah PPP mode hmang dawn 
Assam Finance minister Himanta Biswa Sarma chuan Guwahati-a Smart City project kalpui turah Public-Private Partnership (PPP) mode hman a nih tur thu Thawhlehni khan Assembly Budget Session-ah a sawi. 
Smart City project kalpui nan hian cheng vaibelchhe 2,400 ruahman a ni a, sorkar laipui chuan vaibelchhe 400 a tum sak dawn a ni. Himanta chuan sorkar chuan zirna a ngaipawimawh tih sawi nawn lehin, April, 2017 hma ngein college 12 din belh tum a ni a ti a, heng bakah hian a ṭul dan angin college 50 thleng pawha din belh chhoh tum a nih thu a sawi. 
Zawhna chhangin finance minister chuan, Smart City project atana state sorkarin a tum tur vaibelchhe 2,000 chu a tam tham avangin PPP-a kalpui tur a ni a ti a, sorkar laipui tum ve tur vaibelchhe 400 aṭangin vaibelchhe 300 chu pekchhuah tawh a ni, a ti. State sorkar chuan vaibelchhe 2,000 a pechhuak dawn lo tih sawiin, vaibelchhe 400 a tum dawn a, a bak zawng chu PPP-a kalpui a ni ang, a ti. Himanta chuan chuan Smart City project atan hian kum 2017-ah vaibelchhe 200 a pe chhuak phawt dawn tih a sawi bawk. 
He project kalpui tur hian tender chhuah a ni tawh a, project management consultancy ten an chhang thei a, thla rei lo teah hna ṭan beisei a ni. Smart City project hian wetland development a thlur bing dawn a, hei hian Borsola beel, Deepor beel, Mora Bharalu leh Bharalu te a huam dawn a, road leh infrastructure lam chu khawij a ni rih dawn lo. 
Zirlai ten zirna ina seat chan loh vanga zirna an bansan lohna turin December 2016-a Assembly Session-ah Assam Venture Educational Institution (Provincialisation of Service) Act chu put luh a nih tur thu Assam Finance minister Himanta Biswa Sarma chuan a sawi bawk a ni. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/hmarchhak/58885</post_url>
<post_date>20160812</post_date>
<post_time>0530</post_time>
<username>Administrator</username>
<post>
  Assam-in Smart City project-ah PPP mode hmang dawn 
Assam Finance minister Himanta Biswa Sarma chuan Guwahati-a Smart City project kalpui turah Public-Private Partnership (PPP) mode hman a nih tur thu Thawhlehni khan Assembly Budget Session-ah a sawi. 
Smart City project kalpui nan hian cheng vaibelchhe 2,400 ruahman a ni a, sorkar laipui chuan vaibelchhe 400 a tum sak dawn a ni. Himanta chuan sorkar chuan zirna a ngaipawimawh tih sawi nawn lehin, April, 2017 hma ngein college 12 din belh tum a ni a ti a, heng bakah hian a ṭul dan angin college 50 thleng pawha din belh chhoh tum a nih thu a sawi. 
Zawhna chhangin finance minister chuan, Smart City project atana state sorkarin a tum tur vaibelchhe 2,000 chu a tam tham avangin PPP-a kalpui tur a ni a ti a, sorkar laipui tum ve tur vaibelchhe 400 aṭangin vaibelchhe 300 chu pekchhuah tawh a ni, a ti. State sorkar chuan vaibelchhe 2,000 a pechhuak dawn lo tih sawiin, vaibelchhe 400 a tum dawn a, a bak zawng chu PPP-a kalpui a ni ang, a ti. Himanta chuan chuan Smart City project atan hian kum 2017-ah vaibelchhe 200 a pe chhuak phawt dawn tih a sawi bawk. 
He project kalpui tur hian tender chhuah a ni tawh a, project management consultancy ten an chhang thei a, thla rei lo teah hna ṭan beisei a ni. Smart City project hian wetland development a thlur bing dawn a, hei hian Borsola beel, Deepor beel, Mora Bharalu leh Bharalu te a huam dawn a, road leh infrastructure lam chu khawij a ni rih dawn lo. 
Zirlai ten zirna ina seat chan loh vanga zirna an bansan lohna turin December 2016-a Assembly Session-ah Assam Venture Educational Institution (Provincialisation of Service) Act chu put luh a nih tur thu Assam Finance minister Himanta Biswa Sarma chuan a sawi bawk a ni. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
