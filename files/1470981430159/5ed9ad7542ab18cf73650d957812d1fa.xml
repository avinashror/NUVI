<?xml version="1.0" encoding="UTF-8"?>
<document>
<type>mainstream</type>
<forum>http://www.privataaffarer.se/rss/</forum>
<forum_title>Nyheter</forum_title>
<discussion_title>Elprischock mitt i sommaren</discussion_title>
<language>swedish</language>
<gmt_offset></gmt_offset>
<topic_url>http://www.privataaffarer.se/bostad/kraftigt-hojda-elpriser-i-sommar-870088</topic_url>
<topic_text>
Elprischock mitt i sommaren Publicerad 2016-08-12 07:11:00 
Elpris Torrt väder och svaga vindar har gjort att elpriset legat på rejält höga nivåer i sommar. 
Sommaren brukar vara en period då elen är billig eftersom efterfrågan sjunker i semestertider och behovet för uppvärmning minskar. Men i år har prisbilden sett annorlunda ut. 
Under juni kostade en kWh i snitt hela 31,50 öre före skatt och moms. Det är det högsta månadspriset som noterats sedan september 2014. 
I juli sjönk priset något men låg ändå på en hög nivå. I snitt kostade elen 27,42 öre per kWh före skatter och moms. Det är över 300 procent mer än samma månad i fjol då elen kostade 8,50 öre per kWh. 
En orsak till sommarens höga elpriser är att det kommit mindre nederbörd än normalt i år. För att inte vattenmagasinen ska sina i höst och vinter måste kraftproducenterna spara på det vatten som finns. Vattenkraftsproduktionen har därför varit betydligt mindre i sommar jämfört med i fjol då nederbörden var högre. En annan orsak är att vindarna varit svaga vilket gett låg vindkraftproduktion. 
Augusti har hittills inte inneburit någon lättnad för elkunderna. Snittpriset låg i förra veckan på 27,66 öre, alltså strax över genomsnittet i juli. 
Av: Magnus Gustavsson, magnus.gustavsson@privataaffarer.se
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.privataaffarer.se/bostad/kraftigt-hojda-elpriser-i-sommar-870088</post_url>
<post_date>20160812</post_date>
<post_time>0511</post_time>
<username></username>
<post>
Elprischock mitt i sommaren Publicerad 2016-08-12 07:11:00 
Elpris Torrt väder och svaga vindar har gjort att elpriset legat på rejält höga nivåer i sommar. 
Sommaren brukar vara en period då elen är billig eftersom efterfrågan sjunker i semestertider och behovet för uppvärmning minskar. Men i år har prisbilden sett annorlunda ut. 
Under juni kostade en kWh i snitt hela 31,50 öre före skatt och moms. Det är det högsta månadspriset som noterats sedan september 2014. 
I juli sjönk priset något men låg ändå på en hög nivå. I snitt kostade elen 27,42 öre per kWh före skatter och moms. Det är över 300 procent mer än samma månad i fjol då elen kostade 8,50 öre per kWh. 
En orsak till sommarens höga elpriser är att det kommit mindre nederbörd än normalt i år. För att inte vattenmagasinen ska sina i höst och vinter måste kraftproducenterna spara på det vatten som finns. Vattenkraftsproduktionen har därför varit betydligt mindre i sommar jämfört med i fjol då nederbörden var högre. En annan orsak är att vindarna varit svaga vilket gett låg vindkraftproduktion. 
Augusti har hittills inte inneburit någon lättnad för elkunderna. Snittpriset låg i förra veckan på 27,66 öre, alltså strax över genomsnittet i juli. 
Av: Magnus Gustavsson, magnus.gustavsson@privataaffarer.se
</post>
<signature>

</signature>
<external_links>

</external_links>
<country>SE</country>
<main_image></main_image>
</document>
