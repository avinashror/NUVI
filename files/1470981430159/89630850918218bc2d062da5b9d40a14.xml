<?xml version="1.0" encoding="UTF-8"?>
<document>
<type>mainstream</type>
<forum>http://btvnovinite.bg/lbin/rss.php</forum>
<forum_title>btvnovinite.bg</forum_title>
<discussion_title>Адвокат Николай Хаджигенов: По случая с Абдуллах Бююк е нарушен всеки един закон</discussion_title>
<language>bulgarian</language>
<gmt_offset></gmt_offset>
<topic_url>http://btvnovinite.bg/article/bulgaria/obshtestvo/advokat-nikolaj-hadzhigenov-po-sluchaja-s-abdullah-bjujuk-e-narushen-vseki-edin-zakon.html</topic_url>
<topic_text>
0 Снимка: btvnovinite.bg 
В случая с предадения на Турция бизнесмен Абдуллах Бююк е нарушен всеки един закон и български или международен нормативен акт, по който България е страна. Това каза в предаването „Тази сутрин” по bTV адвокат Николай Хаджигенов. 
МВР е най-големият нарушител на законите у нас, подчерта той. 
Хаджигенов се позова на двете влезли в сила решения на съда, които казват, че този човек е политически преследван, не може да му бъде уреден справедлив съд и го чакат изтезания, и възможно смъртно наказание в Турция. Всяко едно от тези неща е достатъчно да се откаже връщане независимо от това дали има редовни документи или не, а те го грабнаха, буквално са го отвлекли от улицата и са го предали с протокол. Този протокол законен ли е”, попита адвокатът. 
Вчера стана кристално ясно, че у нас право няма. У нас има тоталитарен режим, тип Ердоган, просто е по-мек. Някой от Турция – може би Ердоган, може би някой друг, се е обадил на човека у нас и той е взел политическо решение въпреки закона и правото. Това е типично за тоталитарните режими, какъвто е и режимът „Борисов”, посочи Хаджигенов. 
Вече не знаем дали Бююк е жив, изтъкна Хаджигенов. Откъде ще обжалва – от Диарбекир ли? Дори и да обжалва, турците ще го върнат ли”, попита адвокатът. 
Според Мехмед Юмер, главен редактор на вестник „Заман” за България, по някакъв начин е избързано с това решение. Твърде е възможно козът с бежанците да е изиграл ключова роля и от такива съображения да сме върнали този гражданин, предположи той. 
Според него всичко може да се очаква, след като Турция е отменила конвенцията за защита на човешките права. 
Никой не търси отговорност например защо след 13 дни в затвора почина човек, заловен при арестите след опита за преврат, бил е диабетик, не са му дадени лекарствата, заяви Юмер. 
Когато имате за съсед държава, в която се утвърждава едноличен режим, този съсед няма да ви зарази с положителни примери, категоричен беше Юмер. 
По думите му чистката в Турция след опита за преврат ще продължи и лавинообразно се покачва. Share
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://btvnovinite.bg/article/bulgaria/obshtestvo/advokat-nikolaj-hadzhigenov-po-sluchaja-s-abdullah-bjujuk-e-narushen-vseki-edin-zakon.html</post_url>
<post_date>20160812</post_date>
<post_time>0551</post_time>
<username></username>
<post>
0 Снимка: btvnovinite.bg 
В случая с предадения на Турция бизнесмен Абдуллах Бююк е нарушен всеки един закон и български или международен нормативен акт, по който България е страна. Това каза в предаването „Тази сутрин” по bTV адвокат Николай Хаджигенов. 
МВР е най-големият нарушител на законите у нас, подчерта той. 
Хаджигенов се позова на двете влезли в сила решения на съда, които казват, че този човек е политически преследван, не може да му бъде уреден справедлив съд и го чакат изтезания, и възможно смъртно наказание в Турция. Всяко едно от тези неща е достатъчно да се откаже връщане независимо от това дали има редовни документи или не, а те го грабнаха, буквално са го отвлекли от улицата и са го предали с протокол. Този протокол законен ли е”, попита адвокатът. 
Вчера стана кристално ясно, че у нас право няма. У нас има тоталитарен режим, тип Ердоган, просто е по-мек. Някой от Турция – може би Ердоган, може би някой друг, се е обадил на човека у нас и той е взел политическо решение въпреки закона и правото. Това е типично за тоталитарните режими, какъвто е и режимът „Борисов”, посочи Хаджигенов. 
Вече не знаем дали Бююк е жив, изтъкна Хаджигенов. Откъде ще обжалва – от Диарбекир ли? Дори и да обжалва, турците ще го върнат ли”, попита адвокатът. 
Според Мехмед Юмер, главен редактор на вестник „Заман” за България, по някакъв начин е избързано с това решение. Твърде е възможно козът с бежанците да е изиграл ключова роля и от такива съображения да сме върнали този гражданин, предположи той. 
Според него всичко може да се очаква, след като Турция е отменила конвенцията за защита на човешките права. 
Никой не търси отговорност например защо след 13 дни в затвора почина човек, заловен при арестите след опита за преврат, бил е диабетик, не са му дадени лекарствата, заяви Юмер. 
Когато имате за съсед държава, в която се утвърждава едноличен режим, този съсед няма да ви зарази с положителни примери, категоричен беше Юмер. 
По думите му чистката в Турция след опита за преврат ще продължи и лавинообразно се покачва. Share
</post>
<signature>

</signature>
<external_links>

</external_links>
<country>BG</country>
<main_image>http://img.bg.sof.cmestatic.com/media/images/620x349/Aug2016/2111147359.jpg</main_image>
</document>
