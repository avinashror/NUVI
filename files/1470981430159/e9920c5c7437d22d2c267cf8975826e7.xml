<?xml version="1.0" encoding="UTF-8"?>
<document>
<type>mainstream</type>
<forum>http://dziennikzwiazkowy.com/feed/</forum>
<forum_title>Dziennik Związkowy</forum_title>
<discussion_title>Rio: siatkarze pokonali Argentynę i awansowali do ćwierćfinału</discussion_title>
<language>polish</language>
<gmt_offset></gmt_offset>
<topic_url>http://dziennikzwiazkowy.com/sport/rio-siatkarze-pokonali-argentyne-i-awansowali-do-cwiercfinalu/</topic_url>
<topic_text>
by dc , 11 August 2016 Zwycięstwa z Egiptem, Iranem i Argentyną zapewniły polskim siatkarzom awans do ćwierćfinału fot.Mario Ruiz/EPA 
Polscy siatkarze wygrali z Argentyńczykami 3:0 (25:21, 25:19, 37:35) w swoim trzecim meczu w grupie B w turnieju olimpijskim w Rio de Janeiro i zapewnili sobie awans do ćwierćfinału. Wcześniej biało-czerwoni pokonali Egipcjan 3:0 oraz Irańczyków 3:2. 
Polska: Grzegorz Łomacz, Karol Kłos, Mateusz Bieniek, Bartosz Kurek, Michał Kubiak, Mateusz Mika, Paweł Zatorski (libero) oraz Dawid Konarski, Rafał Buszek, Fabian Drzyzga i Piotr Nowakowski. 
Stawką czwartkowego pojedynku Polaków z Argentyńczykami było zagwarantowanie sobie miejsca w czołowej “ósemce”. 
Drużyna z Ameryki Południowej musi sobie radzić bez Nicolasa Uriarte, który – jak podano pod koniec czerwca – zrezygnował w tym sezonie z występów w reprezentacji. Mimo braku znanego z występów w PGE Skrze Bełchatów rozgrywającego podopieczni trenera Julio Velasco efektownie rozpoczęli udział w turnieju olimpijskim – pokonali Iran 3:0, a następnie Rosję 3:1. Biało-czerwoni z kolei zaczęli od zwycięstwa nad Egiptem 3:0, a następnie wygrali z Iranem 3:2. 
Zespół Stephane’a Antigi przystąpił do meczu bardzo zmotywowany. O ile w poprzednich spotkaniach zawodnicy mieli problemy z zagrywką, to tym razem sprawiali sporo kłopotów rywalom w tym elemencie. Sami z przyjęciem nie mieli problemu i dzięki temu w pierwszej partii w głównej roli wystąpili środkowi Karol Kłos i Mateusz Bieniek, do których często piłkę posyłał Grzegorz Łomacz. 
Na nic zdały się przerwy brane na życzenie Velasco – mistrzowie świata systematycznie powiększali przewagę (8:5, 14:9, 17:11). Szkoleniowiec próbował zmian, ale nie przyniosły one oczekiwanego rezultatu. 
W drugiej odsłonie biało-czerwoni również nie mieli problemu z objęciem prowadzenia (7:4, 11:6, 18:12). W polu zagrywki błyszczeli Bieniek i Bartosz Kurek. Z drugiej linii efektownie atakował Michał Kubiak. Przy stanie 21:13 Antiga – podobnie jak w końcówce poprzedniego seta – dał odpocząć Kurkowi i Łomaczowi, a w ich miejsce pojawili się Dawid Konarski i Fabian Drzyzga. Pierwszy z nich już chwilę później zapunktował blokiem. Szansę dostali też Rafał Buszek i Piotr Nowakowski, którzy zmienili Mateusza Mikę i Mateusza Bieńka. W drużynie przeciwnej dobrze radzili sobie w ataku Jose Luis Gonzalez i Facundo Conte, ale nie zdołali odwrócić losów tej partii. 
Polscy kibice bali się, by nie powtórzyła się sytuacja z pojedynku z Iranem, gdy mistrzowie globu prowadząc 2:0 w setach pozwolili rywalom doprowadzić do tie-breaka. Pierwsza połowa trzeciej odsłony nie toczyła się po myśli biało-czerwonych. Argentyńczycy prowadzili 13:11 i 19:16, dzięki czemu ożywili się ich kibice, którzy zasiedli na trybunach. 
Przy stanie 15:18 Antiga ponownie wprowadził Buszka, który był mocnym punktem w ataku, ale też popisał się blokiem na Gonzalezie. Do remisu Polacy doprowadzili dopiero przy stanie 22:22. Końcówka przyniosła sporo emocji – Argentyńczycy mieli siedem piłek setowych, a biało-czerwoni wykorzystali szóstego meczbola. Ostatni punkt zdobył Kurek, wykorzystując przy ataku blok rywali. Początkowo sędziowie uznali, że piłka nie dotknęła ręki Argentyńczyka, ale Polacy skorzystali z challenge’u, który potwierdził ich wersję. 
W sobotę drużyna Antigi zmierzy się z Rosjanami, a dwa dni później w ostatnim spotkaniu grupowym z Kubańczykami. 
(PAP)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dziennikzwiazkowy.com/sport/rio-siatkarze-pokonali-argentyne-i-awansowali-do-cwiercfinalu/</post_url>
<post_date>20160811</post_date>
<post_time>2055</post_time>
<username>dc</username>
<post>
by dc , 11 August 2016 Zwycięstwa z Egiptem, Iranem i Argentyną zapewniły polskim siatkarzom awans do ćwierćfinału fot.Mario Ruiz/EPA 
Polscy siatkarze wygrali z Argentyńczykami 3:0 (25:21, 25:19, 37:35) w swoim trzecim meczu w grupie B w turnieju olimpijskim w Rio de Janeiro i zapewnili sobie awans do ćwierćfinału. Wcześniej biało-czerwoni pokonali Egipcjan 3:0 oraz Irańczyków 3:2. 
Polska: Grzegorz Łomacz, Karol Kłos, Mateusz Bieniek, Bartosz Kurek, Michał Kubiak, Mateusz Mika, Paweł Zatorski (libero) oraz Dawid Konarski, Rafał Buszek, Fabian Drzyzga i Piotr Nowakowski. 
Stawką czwartkowego pojedynku Polaków z Argentyńczykami było zagwarantowanie sobie miejsca w czołowej “ósemce”. 
Drużyna z Ameryki Południowej musi sobie radzić bez Nicolasa Uriarte, który – jak podano pod koniec czerwca – zrezygnował w tym sezonie z występów w reprezentacji. Mimo braku znanego z występów w PGE Skrze Bełchatów rozgrywającego podopieczni trenera Julio Velasco efektownie rozpoczęli udział w turnieju olimpijskim – pokonali Iran 3:0, a następnie Rosję 3:1. Biało-czerwoni z kolei zaczęli od zwycięstwa nad Egiptem 3:0, a następnie wygrali z Iranem 3:2. 
Zespół Stephane’a Antigi przystąpił do meczu bardzo zmotywowany. O ile w poprzednich spotkaniach zawodnicy mieli problemy z zagrywką, to tym razem sprawiali sporo kłopotów rywalom w tym elemencie. Sami z przyjęciem nie mieli problemu i dzięki temu w pierwszej partii w głównej roli wystąpili środkowi Karol Kłos i Mateusz Bieniek, do których często piłkę posyłał Grzegorz Łomacz. 
Na nic zdały się przerwy brane na życzenie Velasco – mistrzowie świata systematycznie powiększali przewagę (8:5, 14:9, 17:11). Szkoleniowiec próbował zmian, ale nie przyniosły one oczekiwanego rezultatu. 
W drugiej odsłonie biało-czerwoni również nie mieli problemu z objęciem prowadzenia (7:4, 11:6, 18:12). W polu zagrywki błyszczeli Bieniek i Bartosz Kurek. Z drugiej linii efektownie atakował Michał Kubiak. Przy stanie 21:13 Antiga – podobnie jak w końcówce poprzedniego seta – dał odpocząć Kurkowi i Łomaczowi, a w ich miejsce pojawili się Dawid Konarski i Fabian Drzyzga. Pierwszy z nich już chwilę później zapunktował blokiem. Szansę dostali też Rafał Buszek i Piotr Nowakowski, którzy zmienili Mateusza Mikę i Mateusza Bieńka. W drużynie przeciwnej dobrze radzili sobie w ataku Jose Luis Gonzalez i Facundo Conte, ale nie zdołali odwrócić losów tej partii. 
Polscy kibice bali się, by nie powtórzyła się sytuacja z pojedynku z Iranem, gdy mistrzowie globu prowadząc 2:0 w setach pozwolili rywalom doprowadzić do tie-breaka. Pierwsza połowa trzeciej odsłony nie toczyła się po myśli biało-czerwonych. Argentyńczycy prowadzili 13:11 i 19:16, dzięki czemu ożywili się ich kibice, którzy zasiedli na trybunach. 
Przy stanie 15:18 Antiga ponownie wprowadził Buszka, który był mocnym punktem w ataku, ale też popisał się blokiem na Gonzalezie. Do remisu Polacy doprowadzili dopiero przy stanie 22:22. Końcówka przyniosła sporo emocji – Argentyńczycy mieli siedem piłek setowych, a biało-czerwoni wykorzystali szóstego meczbola. Ostatni punkt zdobył Kurek, wykorzystując przy ataku blok rywali. Początkowo sędziowie uznali, że piłka nie dotknęła ręki Argentyńczyka, ale Polacy skorzystali z challenge’u, który potwierdził ich wersję. 
W sobotę drużyna Antigi zmierzy się z Rosjanami, a dwa dni później w ostatnim spotkaniu grupowym z Kubańczykami. 
(PAP)
</post>
<signature>

</signature>
<external_links>

</external_links>
<country>US</country>
<main_image>http://media.dziennikzwiazkowy.com/wp-content/uploads/2016/08/siatkarze5.jpg</main_image>
</document>
