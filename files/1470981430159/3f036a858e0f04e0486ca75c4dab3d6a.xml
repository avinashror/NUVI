<?xml version="1.0" encoding="UTF-8"?>
<document>
<type>mainstream</type>
<forum>http://feeds.feedburner.com/VanglainiDailyFeed</forum>
<forum_title>Vanglaini Daily Feed</forum_title>
<discussion_title>West Brom nena inkhel tur Delhi Dynamos</discussion_title>
<language>indonesian</language>
<gmt_offset></gmt_offset>
<topic_url>http://www.vanglaini.org/infiamna/58859</topic_url>
<topic_text>
  West Brom nena inkhel tur Delhi Dynamos 
Indian Super League club Delhi Dynamos chuan ISL khelh tur inbuatsaih nan West Brom chu September 3 khian The Hawthorns-ah an lenchilh dawn! Team pahnih inhmachhawn hun tur hi international break lai a nih avangin West Brom-in league match an khel dawn lo a, Delhi club hi an mikhual theih phah dawn a ni. 
Baggies leh Dynamos inhmachhawn tur hi Premier League club leh ISL club-in friendly match an khelh hmasak ber tur a ni dawn a, zan dar 7:30-ah team pahnih hi an inkhel dawn a ni. Delhi hian season hmasa khan Adil Nabi chu Baggies aṭang hian loan-in an lo hawh tawh a, club pahnih hi an thawkdun ṭha hle. 
Delhi Dynamos president Prashant Agarwal chuan, &quot;Delhi Dynamos tan chuan Indian club zinga Premier League club tum hmasa ber kan ni tur hi inchhuanna tham a ni. Indian football-in hma a sawn zel a, he hun hi chhawr ṭangkaia hmasawn ve zel hi kan tum chu a ni,&quot; tiin West Brom nena an inkhel tur chungchang a sawi. 
Prashant Agarwal chuan West Brom nena an inkhel tur chu England-a Asian mite hipna tura ruahman an nih thu a sawi a, inkhel en man hi £5 (Rs. 439/-) a nih tur thu an puang nghal bawk. Share this Post
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.vanglaini.org/infiamna/58859</post_url>
<post_date>20160812</post_date>
<post_time>0530</post_time>
<username>Administrator</username>
<post>
  West Brom nena inkhel tur Delhi Dynamos 
Indian Super League club Delhi Dynamos chuan ISL khelh tur inbuatsaih nan West Brom chu September 3 khian The Hawthorns-ah an lenchilh dawn! Team pahnih inhmachhawn hun tur hi international break lai a nih avangin West Brom-in league match an khel dawn lo a, Delhi club hi an mikhual theih phah dawn a ni. 
Baggies leh Dynamos inhmachhawn tur hi Premier League club leh ISL club-in friendly match an khelh hmasak ber tur a ni dawn a, zan dar 7:30-ah team pahnih hi an inkhel dawn a ni. Delhi hian season hmasa khan Adil Nabi chu Baggies aṭang hian loan-in an lo hawh tawh a, club pahnih hi an thawkdun ṭha hle. 
Delhi Dynamos president Prashant Agarwal chuan, &quot;Delhi Dynamos tan chuan Indian club zinga Premier League club tum hmasa ber kan ni tur hi inchhuanna tham a ni. Indian football-in hma a sawn zel a, he hun hi chhawr ṭangkaia hmasawn ve zel hi kan tum chu a ni,&quot; tiin West Brom nena an inkhel tur chungchang a sawi. 
Prashant Agarwal chuan West Brom nena an inkhel tur chu England-a Asian mite hipna tura ruahman an nih thu a sawi a, inkhel en man hi £5 (Rs. 439/-) a nih tur thu an puang nghal bawk. Share this Post
</post>
<signature>

</signature>
<external_links>

</external_links>
<country>US</country>
<main_image></main_image>
</document>
