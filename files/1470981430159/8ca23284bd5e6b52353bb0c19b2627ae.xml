<?xml version="1.0" encoding="UTF-8"?>
<document>
<type>mainstream</type>
<forum>http://www.aranes.org/web/?feed=rss2</forum>
<forum_title>aranes.org</forum_title>
<discussion_title>Estat italian: la justícia italiana a autorizat lo referendum sus la reforma constitucionala</discussion_title>
<language>catalan</language>
<gmt_offset></gmt_offset>
<topic_url>http://www.aranes.org/web/?p=415738</topic_url>
<topic_text>
Jornalet Leave a comment La Cort de Cassacion d’Itàlia autorizèt diluns passat la tenguda d’un referendum sus la reforma constitucionala prepausat pel govèrn. Lo tribunal validèt las mai de 500 000 signaturas liuradas per activar la Lei de Referendums, un procès qu’a pres mes d’un mes, segon çò que rapòrta La Repubblica . Se lo referendum se pèrd, lo primièr ministre Matteo Renzi a anonciat que demissionarà. “Lum verd de la Cort de Cassacion a las signaturas amassadas. Ara los italians an la paraula”, çò diguèt sus Twitter la ministra per la Reforma Constitucionala, Maria Elena Boschi. Via libera della Cassazione alle firme raccolte dal comitato del si! Adesso la parola ai cittadini #bastaunsi — maria elena boschi (@meb) 8 d’agost de 2016 Ara, lo govèrn a 60 jorns per fixar la data del referendum que, segon los mèdias, se fariá entre octòbre e novembre. L’oposicion o a aprofechat per exigir de la còla de Renzi qu&apos;esclarzisca quora se debanarà lo referendum. “Renzi deu indicar sulpic la data. Pro d&apos;enganas”, çò escriguèt sus Twitter Renato Brunetta , d&apos;Anem Itàlia (Forza Italia). — Renato Brunetta (@renatobrunetta) 8 d’agost de 2016 Amb aquela modificacion de la Constitucion, Renzi cèrca de reduire lo nombre de parlamentaris, de metre fin a l’equilibri bicameral en autrejant mai de poder a la Cambra dels Deputats e mens al Senat, de revisar l’organizacion territoriala e de suprimir lo Conselh Nacional de l’Economia e del Trabalh (CNEL). Renzi defend la necessitat d&apos;aquela reforma constitucionala per garentir l’estabilitat politica. Plaçar lo còr del poder a la cambra bassa permetriá de donar mai de seguretat al govèrn e al primièr ministre. Mas aquel referendum poiriá aviar un cambiament de govèrn anticipat, pr’amor que, se ganha lo “non”, Renzi a promés de demissionar. Navegación de entradas
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.aranes.org/web/?p=415738</post_url>
<post_date>20160811</post_date>
<post_time>0100</post_time>
<username>Jornalet</username>
<post>
Jornalet Leave a comment La Cort de Cassacion d’Itàlia autorizèt diluns passat la tenguda d’un referendum sus la reforma constitucionala prepausat pel govèrn. Lo tribunal validèt las mai de 500 000 signaturas liuradas per activar la Lei de Referendums, un procès qu’a pres mes d’un mes, segon çò que rapòrta La Repubblica . Se lo referendum se pèrd, lo primièr ministre Matteo Renzi a anonciat que demissionarà. “Lum verd de la Cort de Cassacion a las signaturas amassadas. Ara los italians an la paraula”, çò diguèt sus Twitter la ministra per la Reforma Constitucionala, Maria Elena Boschi. Via libera della Cassazione alle firme raccolte dal comitato del si! Adesso la parola ai cittadini #bastaunsi — maria elena boschi (@meb) 8 d’agost de 2016 Ara, lo govèrn a 60 jorns per fixar la data del referendum que, segon los mèdias, se fariá entre octòbre e novembre. L’oposicion o a aprofechat per exigir de la còla de Renzi qu&apos;esclarzisca quora se debanarà lo referendum. “Renzi deu indicar sulpic la data. Pro d&apos;enganas”, çò escriguèt sus Twitter Renato Brunetta , d&apos;Anem Itàlia (Forza Italia). — Renato Brunetta (@renatobrunetta) 8 d’agost de 2016 Amb aquela modificacion de la Constitucion, Renzi cèrca de reduire lo nombre de parlamentaris, de metre fin a l’equilibri bicameral en autrejant mai de poder a la Cambra dels Deputats e mens al Senat, de revisar l’organizacion territoriala e de suprimir lo Conselh Nacional de l’Economia e del Trabalh (CNEL). Renzi defend la necessitat d&apos;aquela reforma constitucionala per garentir l’estabilitat politica. Plaçar lo còr del poder a la cambra bassa permetriá de donar mai de seguretat al govèrn e al primièr ministre. Mas aquel referendum poiriá aviar un cambiament de govèrn anticipat, pr’amor que, se ganha lo “non”, Renzi a promés de demissionar. Navegación de entradas
</post>
<signature>

</signature>
<external_links>

</external_links>
<country>DE</country>
<main_image></main_image>
</document>
