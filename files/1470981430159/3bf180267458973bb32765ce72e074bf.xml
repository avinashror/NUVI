<?xml version="1.0" encoding="UTF-8"?>
<document>
<type>mainstream</type>
<forum>http://www.telegrafonline.ro/stiri-politica</forum>
<forum_title>Telegraf Online - Politică</forum_title>
<discussion_title>PSD și ALDE decid dacă dau jos Guvernul</discussion_title>
<language>romanian</language>
<gmt_offset></gmt_offset>
<topic_url>http://www.telegrafonline.ro/psd-si-alde-decid-daca-dau-jos-guvernul</topic_url>
<topic_text>
Preşedintele PSD, Liviu Dragnea, a declarat, joi, că va decide cu cei de la ALDE în ceea ce priveşte moţiunea de cenzură, după declaraţiile făcute de premierul Dacian Cioloş referitoare la modificarea Codului Fiscal. „Acum foarte puţin timp am văzut o declaraţie a premierului Cioloş care reprezintă un pas pe care îl vom analiza cu atenţie acum în discuţie. Scopul meu, scopul nostru major a fost şi rămâne ca veteranii de război şi persoanele cu dizabilităţi să nu-şi piardă drepturile. Asta ne interesează şi declaraţia asta o vom analiza cu atenţie“, a spus Liviu Dragnea la sediul ALDE, acolo unde discută cu Călin Popescu-Tăriceanu şi Daniel Constantin. Referitor la reducerea şanselor de a se depune moţiunea, Dragnea a afirmat că acest lucru se va decide în cadrul discuţiilor cu cei de la ALDE. „Scuzele trebuie să le adreseze veteranilor de război şi persoanelor cu handicap, dar nu o eventuală dispută personală este interesantă în acest subiect, ci problema de fond, şi anume veteranii de război şi persoanele cu handicap să nu îşi piardă drepturile câştigate“, a punctat preşedintele PSD, care a completat că cel mai mult contează punerea în practică a declaraţiei şi că în funcţie de acest lucru se va lua o decizie. Dacian Cioloş a declarat pentru „Adevărul“ că Guvernul va modifica Codul Fiscal promovat de Guvernul precedent şi va corecta nedreptatea făcută veteranilor şi persoanelor cu handicap, subliniind că nu a modificat Codul Fiscal prin Hotărâre de Guvern.
</topic_text>
<spam_score>0.50</spam_score>
<post_num>5</post_num>
<post_id>post-5</post_id>
<post_url>http://www.telegrafonline.ro/psd-si-alde-decid-daca-dau-jos-guvernul</post_url>
<post_date>20160811</post_date>
<post_time>2354</post_time>
<username>Roxana</username>
<post>
De acord Da, sunt de accord cu darea jos a lui Ciolos and Co.
</post>
<signature>

</signature>
<external_links>

</external_links>
<country>RO</country>
<main_image>http://www.telegrafonline.ro/imagini/mari/dragnea-1470907756.jpg</main_image>
</document>
