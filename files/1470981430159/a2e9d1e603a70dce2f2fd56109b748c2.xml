<?xml version="1.0" encoding="UTF-8"?>
<document>
<type>mainstream</type>
<forum>http://dziennikzwiazkowy.com/feed/</forum>
<forum_title>Dziennik Związkowy</forum_title>
<discussion_title>Rio: Antiga: to najlepszy mecz Polaków w tym sezonie</discussion_title>
<language>polish</language>
<gmt_offset></gmt_offset>
<topic_url>http://dziennikzwiazkowy.com/sport/rio-antiga-to-najlepszy-mecz-polakow-w-tym-sezonie/</topic_url>
<topic_text>
by dc , 11 August 2016 Zespół Stephane’a Antigi rozegrał z Argentyną najlepszy mecz w tym sezonie fot.Mario Ruiz/EPA 
Trener polskich siatkarzy Stephane Antiga po komplecie trzech zwycięstw jest bardzo zadowolony z postawy swoich graczy na igrzyskach w Rio de Janeiro. – Z Argentyną zagraliśmy najlepsze spotkanie w tym sezonie – ocenił. W czwartek biało-czerwoni triumfowali 3:0. 
– To najlepszy mecz Polaków w tym sezonie. Możemy na pewno zagrać lepiej, ale już teraz było naprawdę świetnie – przyznał. 
Mistrzowie świata mają wyraźny patent na Argentynę. To przeciwnik, z którym świetnie sobie radzą i rzadko przegrywają. Nawet wówczas, kiedy rywal jest świetnie przygotowany. Drużyna prowadzona przez Julio Velasco ma na koncie także dwie wygrane – z Iranem i Rosją. 
– Bardzo podobnie gramy. Oba zespoły przyjmują dobrze. Jesteśmy trochę mocniejsi od nich. Mała różnica, minimalna nawet była w trzecim secie, ale Grzegorz Łomacz zagrał bardzo dobrze i doskonale oszukiwał argentyński blok – ocenił Antiga. 
Najważniejsze jego zdaniem było, by kontrolować lidera drużyny. W tym wypadku był to znany z występów w Skrze Bełchatów Facundo Conte. 
– Nie tylko on oczywiście gra, ale on jest w stanie wygrać sam w ataku każdy mecz, dlatego było takie ważne, żeby się koncentrować, gdy do niego leciała piłka – dodał. 
Teraz cel przed Polakami jest jeden – trener koniecznie chce wygrać grupę. Do tego potrzebne jest zwycięstwo w sobotę nad Rosjanami. 
– Teoretycznie dzięki temu wpadniemy na łatwiejszego rywala w ćwierćfinale. To ważne, by potem nie żałować. Jak wiemy, że graliśmy bardzo dobrze i więcej już się nie udało ugrać to znaczy, że wszystko zrobiliśmy co w naszej mocy. A oto w tym chodzi – powiedział francuski szkoleniowiec. 
Zapowiedział także, że w ostatnim grupowym meczu z Kubą możliwe jest, by wpuścił siatkarzy, którzy dotychczas nie grali zbyt dużo. Antiga jest przekonany o tym, że Polacy w tej chwili są w stanie wygrać z każdym. A w ćwierćfinale nie boi się nawet Brazylii. 
– My możemy z nią zwyciężyć. Oczywiście będzie trudno, ale gospodarze nie zaczęli tego turnieju wcale jakoś bardzo dobrze – zaznaczył. 
Na razie Francuz nie miał zbyt wiele okazji, by śledzić inne dyscypliny w igrzyskach. 
– Widziałem tylko siatkówkę. Żałuję, ale brakuje czasu. W wolne dni już o 7 rano wstajemy i próbujemy coś robić – wspólnie gramy w piłkę nożną, idziemy na siłownię, biegamy. Potem wideo, obiad, ale tylko jak mamy czas. Wyjazd na trening, potem pierwsze wideo grupowe. Kolacja, też jak mamy czas i do późnych godzin kolejna analiza rywala. Muszę też zawsze znaleźć chwilę, by indywidualnie porozmawiać z chłopakami – wyjawił. 
Antiga jednak nie narzeka. – Wakacje w Rio mogłyby być genialne, ale ja wolę grać do końca igrzysk – zapewnił. 
(PAP)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dziennikzwiazkowy.com/sport/rio-antiga-to-najlepszy-mecz-polakow-w-tym-sezonie/</post_url>
<post_date>20160812</post_date>
<post_time>0208</post_time>
<username>dc</username>
<post>
by dc , 11 August 2016 Zespół Stephane’a Antigi rozegrał z Argentyną najlepszy mecz w tym sezonie fot.Mario Ruiz/EPA 
Trener polskich siatkarzy Stephane Antiga po komplecie trzech zwycięstw jest bardzo zadowolony z postawy swoich graczy na igrzyskach w Rio de Janeiro. – Z Argentyną zagraliśmy najlepsze spotkanie w tym sezonie – ocenił. W czwartek biało-czerwoni triumfowali 3:0. 
– To najlepszy mecz Polaków w tym sezonie. Możemy na pewno zagrać lepiej, ale już teraz było naprawdę świetnie – przyznał. 
Mistrzowie świata mają wyraźny patent na Argentynę. To przeciwnik, z którym świetnie sobie radzą i rzadko przegrywają. Nawet wówczas, kiedy rywal jest świetnie przygotowany. Drużyna prowadzona przez Julio Velasco ma na koncie także dwie wygrane – z Iranem i Rosją. 
– Bardzo podobnie gramy. Oba zespoły przyjmują dobrze. Jesteśmy trochę mocniejsi od nich. Mała różnica, minimalna nawet była w trzecim secie, ale Grzegorz Łomacz zagrał bardzo dobrze i doskonale oszukiwał argentyński blok – ocenił Antiga. 
Najważniejsze jego zdaniem było, by kontrolować lidera drużyny. W tym wypadku był to znany z występów w Skrze Bełchatów Facundo Conte. 
– Nie tylko on oczywiście gra, ale on jest w stanie wygrać sam w ataku każdy mecz, dlatego było takie ważne, żeby się koncentrować, gdy do niego leciała piłka – dodał. 
Teraz cel przed Polakami jest jeden – trener koniecznie chce wygrać grupę. Do tego potrzebne jest zwycięstwo w sobotę nad Rosjanami. 
– Teoretycznie dzięki temu wpadniemy na łatwiejszego rywala w ćwierćfinale. To ważne, by potem nie żałować. Jak wiemy, że graliśmy bardzo dobrze i więcej już się nie udało ugrać to znaczy, że wszystko zrobiliśmy co w naszej mocy. A oto w tym chodzi – powiedział francuski szkoleniowiec. 
Zapowiedział także, że w ostatnim grupowym meczu z Kubą możliwe jest, by wpuścił siatkarzy, którzy dotychczas nie grali zbyt dużo. Antiga jest przekonany o tym, że Polacy w tej chwili są w stanie wygrać z każdym. A w ćwierćfinale nie boi się nawet Brazylii. 
– My możemy z nią zwyciężyć. Oczywiście będzie trudno, ale gospodarze nie zaczęli tego turnieju wcale jakoś bardzo dobrze – zaznaczył. 
Na razie Francuz nie miał zbyt wiele okazji, by śledzić inne dyscypliny w igrzyskach. 
– Widziałem tylko siatkówkę. Żałuję, ale brakuje czasu. W wolne dni już o 7 rano wstajemy i próbujemy coś robić – wspólnie gramy w piłkę nożną, idziemy na siłownię, biegamy. Potem wideo, obiad, ale tylko jak mamy czas. Wyjazd na trening, potem pierwsze wideo grupowe. Kolacja, też jak mamy czas i do późnych godzin kolejna analiza rywala. Muszę też zawsze znaleźć chwilę, by indywidualnie porozmawiać z chłopakami – wyjawił. 
Antiga jednak nie narzeka. – Wakacje w Rio mogłyby być genialne, ale ja wolę grać do końca igrzysk – zapewnił. 
(PAP)
</post>
<signature>

</signature>
<external_links>

</external_links>
<country>US</country>
<main_image>http://media.dziennikzwiazkowy.com/wp-content/uploads/2016/08/siatkarze8.jpg</main_image>
</document>
