<?xml version="1.0" encoding="UTF-8"?>
<document>
<type>mainstream</type>
<forum>http://upplandsnyheter.se/feed/</forum>
<forum_title>Upplands Nyheter</forum_title>
<discussion_title>Risk för mjältbrand i länet</discussion_title>
<language>swedish</language>
<gmt_offset></gmt_offset>
<topic_url>http://upplandsnyheter.se/2016/08/risk-for-mjaltbrand-i-lanet/</topic_url>
<topic_text>
Nyheter | 12 augusti, 2016 Risk för mjältbrand i länet Ett mjältbrandsutbrott liknande det i Östergötland skulle kunna ske i Uppland. Fast det är idisslare, som kor, som drabbas hårdast. Foto: Peter Ahlgren Dela: Textstorlek: 
LÄNET Det finns gravar där man begravt mjältbrandssmittade djur över i stort sett hela landet. Ett utbrott liknande det som nu pågår i Östergötland är därför inte omöjligt i Uppland. Fast även om det skulle ske är risken för att människor ska smittas begränsad. 
Just nu pågår ett utbrott av mjältbrand i Omberg i Östergötland. Hittills har tio nötkreatur, en häst, ett får och en älg, dött av bakterien. 
Utbrott av mjältbrand var betydligt vanligare i Sverige förr vilket bland annat berodde på att det fram till 1957 var tillåtet att importera kött och benmjöl som blandades i djurfoder. Smittan spreds då via fodret. 
Förr grävde man ned kroppar efter djur som dött i så kallade mjältbrandsgravar. Fast mjältbrandssporer dör inte i första taget utan riskerar att sprida smittan om de kommer upp till markytan, exempelvis vid grävarbeten. Exakt hur länge sporerna kan överleva vet man inte. 
– Det pågår ett stort utbrott i norra Ryssland just nu och där misstänker man att smittan kommer från frusna renkroppar som kommit i dagen när permafrosten tinat upp efter många decennier men det är ju inte jämförbart med svenska förhållanden, säger Ann Lindberg som är statsepizootolog vid Statens veterinärmedicinska anstalt, SVA. 
Däremot skulle ett mjältbrandsutbrott liknande det som pågår i Östergötland kunna ske även i våra trakter. 
– Det har funnits historiska mjältbrandsutbrott i Uppland och det finns gravar så det skulle kunna hända här. 
Mellan 1916 och 1956 känner SVA till drygt 100 rapporterade fall av mjältbrand i Uppland. Det senaste, som var det första i Sverige sedan 1961, skedde 1981 då en ko insjuknade och fick nödslaktas. Den gången tror man sporerna spreds när en gammal dynghög flyttades. 
Mjältbrand drabbar främst tama och vilda idisslare som kor, får, get, älgar och rådjur. De är de som är känsligast och djuren dör snabbt. 
– Efter att sjukdomen brutit ut tar det knappt ett dygn innan djuret dör så ofta hinner man inte se några symtom alls. 
Risken att ett eventuellt utbrott får en större spridning liknande det som händer i Ryssland just nu där en ung pojke dött, ett 20-tal personer smittats och över 2 000 renar dukat under, är liten. Vid plötsliga dödsfall hos tamdjur i Sverige kallas veterinär i stort sett alltid in och anmäler då eventuella misstankar om mjältbrand till Jordbruksverket varvid en stor organisation för att begränsa spridningen drar igång. 
Det är oklart vilken roll vilda djur spelar i det pågående utbrottet. Klart är att vilda idisslare kan och har smittats. I Omberg har exempelvis en älg dött. Kött- och asätare som rävar är emellertid inte lika känsliga som idisslare och kan få i sig en betydligt större mängd sporer utan att drabbas av mjältbrand. 
– Köttätare kan drabbas på så sätt att hals och huvud svullnar upp men de överlever ofta, säger Ann Lindberg. 
Vildsvin är också asätare men i likhet med tamsvin inte speciellt känsliga. Däremot kan de eventuellt föra upp ytligt begravda sporer till ytan genom sitt bökande. Mjältbrand är en allvarlig sjukdom, men för att människor ska insjukna krävs nära kontakt med en smittkälla, till exempel genom direkt kontakt med kroppsvätskor från ett djur som dött i sjukdomen. 
– Man ska vara medveten om att mjältbrand kan smitta människor men man behöver inte vara orolig för egen del om man exempelvis skulle stöta på ett dött djur i skogen här i Uppland, säger Ann Lindberg. 
Peter Ahlgren
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://upplandsnyheter.se/2016/08/risk-for-mjaltbrand-i-lanet/</post_url>
<post_date>20160812</post_date>
<post_time>0400</post_time>
<username>Ingen författare</username>
<post>
Nyheter | 12 augusti, 2016 Risk för mjältbrand i länet Ett mjältbrandsutbrott liknande det i Östergötland skulle kunna ske i Uppland. Fast det är idisslare, som kor, som drabbas hårdast. Foto: Peter Ahlgren Dela: Textstorlek: 
LÄNET Det finns gravar där man begravt mjältbrandssmittade djur över i stort sett hela landet. Ett utbrott liknande det som nu pågår i Östergötland är därför inte omöjligt i Uppland. Fast även om det skulle ske är risken för att människor ska smittas begränsad. 
Just nu pågår ett utbrott av mjältbrand i Omberg i Östergötland. Hittills har tio nötkreatur, en häst, ett får och en älg, dött av bakterien. 
Utbrott av mjältbrand var betydligt vanligare i Sverige förr vilket bland annat berodde på att det fram till 1957 var tillåtet att importera kött och benmjöl som blandades i djurfoder. Smittan spreds då via fodret. 
Förr grävde man ned kroppar efter djur som dött i så kallade mjältbrandsgravar. Fast mjältbrandssporer dör inte i första taget utan riskerar att sprida smittan om de kommer upp till markytan, exempelvis vid grävarbeten. Exakt hur länge sporerna kan överleva vet man inte. 
– Det pågår ett stort utbrott i norra Ryssland just nu och där misstänker man att smittan kommer från frusna renkroppar som kommit i dagen när permafrosten tinat upp efter många decennier men det är ju inte jämförbart med svenska förhållanden, säger Ann Lindberg som är statsepizootolog vid Statens veterinärmedicinska anstalt, SVA. 
Däremot skulle ett mjältbrandsutbrott liknande det som pågår i Östergötland kunna ske även i våra trakter. 
– Det har funnits historiska mjältbrandsutbrott i Uppland och det finns gravar så det skulle kunna hända här. 
Mellan 1916 och 1956 känner SVA till drygt 100 rapporterade fall av mjältbrand i Uppland. Det senaste, som var det första i Sverige sedan 1961, skedde 1981 då en ko insjuknade och fick nödslaktas. Den gången tror man sporerna spreds när en gammal dynghög flyttades. 
Mjältbrand drabbar främst tama och vilda idisslare som kor, får, get, älgar och rådjur. De är de som är känsligast och djuren dör snabbt. 
– Efter att sjukdomen brutit ut tar det knappt ett dygn innan djuret dör så ofta hinner man inte se några symtom alls. 
Risken att ett eventuellt utbrott får en större spridning liknande det som händer i Ryssland just nu där en ung pojke dött, ett 20-tal personer smittats och över 2 000 renar dukat under, är liten. Vid plötsliga dödsfall hos tamdjur i Sverige kallas veterinär i stort sett alltid in och anmäler då eventuella misstankar om mjältbrand till Jordbruksverket varvid en stor organisation för att begränsa spridningen drar igång. 
Det är oklart vilken roll vilda djur spelar i det pågående utbrottet. Klart är att vilda idisslare kan och har smittats. I Omberg har exempelvis en älg dött. Kött- och asätare som rävar är emellertid inte lika känsliga som idisslare och kan få i sig en betydligt större mängd sporer utan att drabbas av mjältbrand. 
– Köttätare kan drabbas på så sätt att hals och huvud svullnar upp men de överlever ofta, säger Ann Lindberg. 
Vildsvin är också asätare men i likhet med tamsvin inte speciellt känsliga. Däremot kan de eventuellt föra upp ytligt begravda sporer till ytan genom sitt bökande. Mjältbrand är en allvarlig sjukdom, men för att människor ska insjukna krävs nära kontakt med en smittkälla, till exempel genom direkt kontakt med kroppsvätskor från ett djur som dött i sjukdomen. 
– Man ska vara medveten om att mjältbrand kan smitta människor men man behöver inte vara orolig för egen del om man exempelvis skulle stöta på ett dött djur i skogen här i Uppland, säger Ann Lindberg. 
Peter Ahlgren
</post>
<signature>

</signature>
<external_links>

</external_links>
<country>SE</country>
<main_image>http://media.tidningar.sveagruppen.se/sites/6/2016/08/2911-kött-768x512.jpg</main_image>
</document>
