<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Mitähän tästä nyt pitäisi ajatella – katso videolta, miltä Dio-hologrammin keikka näytti Wackenissa - Soundi.fi</discussion_title>
<language>finnish</language>
<gmt_offset></gmt_offset>
<topic_url>http://www.soundi.fi/uutiset/mitahan-tasta-nyt-pitaisi-ajatella-katso-videolta-milta-dio-hologrammin-keikka-naytti-wackenissa/</topic_url>
<topic_text>
seuraava juttu → 
Kuten aiemmin uutisoimme, vuonna 2010 kuollut Dio nousi (tavallaan) lavalle elokuun alussa Saksan Wacken-metallifestareilla. Kuten Tupac Shakurista pari vuotta sitten, myös Diosta nähtiin keikalla hologrammiversio, joka ilmestyi yleisön eteen We Rock -biisin ajaksi. 
Aikaisemmin show’sta on nähty vain fanikunnan kuvaamaa videoaineistoa, mutta nyt esityksen teknisestä toteutuksesta vastannut Eyellusion-firma on ladannut verkkokatseluun oman, virallisen videonsa. Alta siis voi katsoa, miltä esitys noin konkreettisesti näytti. 
Onhan tämä vähän päänraapimista aiheuttava konsepti. Tavallaan kivaa fanien palvelemista, mutta toisaalta jokseenkin groteskia kuvainpalvontaa ja varma lähde uusille “rock on kuollut” -vitselle. Liekö Lemmy-hologrammi jo jossain täyttä vauhtia suunnitteilla? Tuleeko Bon Scott AC/DC:n uudeksi laulajaksi? Nämä ovat vaikeita kysymyksiä. 
</topic_text>
<spam_score>0.50</spam_score>
<post_num>1</post_num>
<post_id>post-1</post_id>
<post_url>http://www.soundi.fi/uutiset/mitahan-tasta-nyt-pitaisi-ajatella-katso-videolta-milta-dio-hologrammin-keikka-naytti-wackenissa/</post_url>
<post_date>20160812</post_date>
<post_time></post_time>
<username>Saku Schildt</username>
<post>
seuraava juttu → 
Kuten aiemmin uutisoimme, vuonna 2010 kuollut Dio nousi (tavallaan) lavalle elokuun alussa Saksan Wacken-metallifestareilla. Kuten Tupac Shakurista pari vuotta sitten, myös Diosta nähtiin keikalla hologrammiversio, joka ilmestyi yleisön eteen We Rock -biisin ajaksi. 
Aikaisemmin show’sta on nähty vain fanikunnan kuvaamaa videoaineistoa, mutta nyt esityksen teknisestä toteutuksesta vastannut Eyellusion-firma on ladannut verkkokatseluun oman, virallisen videonsa. Alta siis voi katsoa, miltä esitys noin konkreettisesti näytti. 
Onhan tämä vähän päänraapimista aiheuttava konsepti. Tavallaan kivaa fanien palvelemista, mutta toisaalta jokseenkin groteskia kuvainpalvontaa ja varma lähde uusille “rock on kuollut” -vitselle. Liekö Lemmy-hologrammi jo jossain täyttä vauhtia suunnitteilla? Tuleeko Bon Scott AC/DC:n uudeksi laulajaksi? Nämä ovat vaikeita kysymyksiä. 
</post>
<signature>

</signature>
<external_links>

</external_links>
<country>GB</country>
<main_image>http://www.soundi.fi/wp-content/uploads/2016/08/Dio-hologram.png</main_image>
</document>
