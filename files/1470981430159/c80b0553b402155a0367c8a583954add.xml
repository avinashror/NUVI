<?xml version="1.0" encoding="UTF-8"?>
<document>
<type>mainstream</type>
<forum>http://dziennikzwiazkowy.com/feed/</forum>
<forum_title>Dziennik Związkowy</forum_title>
<discussion_title>Rio: 22. złoty medal Phelpsa, historyczny sukces Fidżi</discussion_title>
<language>polish</language>
<gmt_offset></gmt_offset>
<topic_url>http://dziennikzwiazkowy.com/sport/rio-22-zloty-medal-phelpsa-historyczny-sukces-fidzi/</topic_url>
<topic_text>
by dc , 11 August 2016 Złoty festiwal Michaela Phelpsa w Rio trwa fot.Dean Lewis/EPA 
Kolekcję olimpijskich krążków wciąż powiększa Michael Phelps. W czwartek amerykański pływak po raz 22. stanął na najwyższym stopniu podium. Fidżi natomiast za sprawą rugbistów zdobyło tego dnia w Rio de Janeiro swój pierwszy w historii medal olimpijski. 
Phelps w wielkim stylu triumfował na 200 m stylem zmiennym. To czwarte igrzyska z rzędu, na których był najlepszy w tej konkurencji. Nikt wcześniej nie wygrał na czterech kolejnych olimpiadach w tej samej specjalności. 
Uzyskał czas 1.54,66, a srebrny medalista Japończyk Kosuke Hagino był wolniejszy aż o blisko dwie sekundy. 
W Brazylii swoją kolekcję powiększył już o cztery złote krążki. Wcześniej najlepszy był na 200 m stylem motylkowym, a także z kolegami w sztafetach 4×100 i 4×200 m stylem dowolnym. Wystartuje jeszcze na 100 m stylem motylkowym. W programie pozostała także jedna sztafeta. 
Phelps jest najbardziej utytułowanym olimpijczykiem w historii. Łącznie w dorobku ma 26 krążków. Kolekcję uzupełniają po dwa srebrne i brązowe. 
Fidżi, niespełna milionowe wyspiarskie państwo na Pacyfiku, na igrzyskach debiutowało w 1956 roku w Melbourne. Od tamtego czasu zabrakło go jedynie w Tokio (1964) i Moskwie (1980). Do Brazylii wysłało rekordową, aż 52-osobową reprezentację. Głównie dzięki powrotowi po 92-letniej przerwie rugby do olimpijskiego programu. 
Po 60 latach wreszcie kibice z tego kraju mogą świętować zdobycie medalu i to od razu złotego. Najlepsi okazali się właśnie rugbiści, którzy w finale rozbili Brytyjczyków 43:7. Na najniższym stopniu podium stanęła reprezentacja RPA. 
Siedmioosobowa odmiana rugby jest sportem narodowym w Fidżi. Nie w każdej wiosce jest elektryczność, ale niemal każda posiada swoją drużynę. 
– To wielki dzień w historii naszego kraju. Na mapie jesteśmy tylko małą kropką, ale dzięki rugby staliśmy się widoczni dla całego świata – powiedział premier Fidżi Frank Bainimarama. 
Na olimpijskiej pływalni tego dnia zabrakło rekordów świata, ale jednego kibice byli świadkami na welodromie. W wyścigu drużynowym na 4 km na dochodzenie wynikiem 4.13,260 ustanowiły go brytyjskie kolarki torowe. 
Do niecodziennej sytuacji doszło w pływackim wyścigu pań na 100 m kraulem. Po złoty medal ex aequo sięgnęły Amerykanka Simone Manuel i Kanadyjka Penelope Oleksiak, które uzyskały dokładnie taki sam czas. Na najniższym stopniu podium stanęła Szwedka Sarah Sjoestroem. 
Kontrolowana eksplozja pozostawionego plecaka przed halą zakłóciła mecz koszykarzy Hiszpania – Nigeria. Ostatecznie okazało się, że saperzy wysadzili w powietrze pakunek zawierający kurtkę, skarpetki i tablet. 
Zanim jednak żołnierze przystąpili do działania, wstrzymano wpuszczanie kibiców do hali, przez co przed wejściem powstały długie kolejki. Eksperci uznali jednak, że nie ma zagrożenia dla zawodników i spotkanie rozpoczęło się zgodnie z planem, ale przy pustych trybunach. 
(PAP)
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://dziennikzwiazkowy.com/sport/rio-22-zloty-medal-phelpsa-historyczny-sukces-fidzi/</post_url>
<post_date>20160812</post_date>
<post_time>0403</post_time>
<username>dc</username>
<post>
by dc , 11 August 2016 Złoty festiwal Michaela Phelpsa w Rio trwa fot.Dean Lewis/EPA 
Kolekcję olimpijskich krążków wciąż powiększa Michael Phelps. W czwartek amerykański pływak po raz 22. stanął na najwyższym stopniu podium. Fidżi natomiast za sprawą rugbistów zdobyło tego dnia w Rio de Janeiro swój pierwszy w historii medal olimpijski. 
Phelps w wielkim stylu triumfował na 200 m stylem zmiennym. To czwarte igrzyska z rzędu, na których był najlepszy w tej konkurencji. Nikt wcześniej nie wygrał na czterech kolejnych olimpiadach w tej samej specjalności. 
Uzyskał czas 1.54,66, a srebrny medalista Japończyk Kosuke Hagino był wolniejszy aż o blisko dwie sekundy. 
W Brazylii swoją kolekcję powiększył już o cztery złote krążki. Wcześniej najlepszy był na 200 m stylem motylkowym, a także z kolegami w sztafetach 4×100 i 4×200 m stylem dowolnym. Wystartuje jeszcze na 100 m stylem motylkowym. W programie pozostała także jedna sztafeta. 
Phelps jest najbardziej utytułowanym olimpijczykiem w historii. Łącznie w dorobku ma 26 krążków. Kolekcję uzupełniają po dwa srebrne i brązowe. 
Fidżi, niespełna milionowe wyspiarskie państwo na Pacyfiku, na igrzyskach debiutowało w 1956 roku w Melbourne. Od tamtego czasu zabrakło go jedynie w Tokio (1964) i Moskwie (1980). Do Brazylii wysłało rekordową, aż 52-osobową reprezentację. Głównie dzięki powrotowi po 92-letniej przerwie rugby do olimpijskiego programu. 
Po 60 latach wreszcie kibice z tego kraju mogą świętować zdobycie medalu i to od razu złotego. Najlepsi okazali się właśnie rugbiści, którzy w finale rozbili Brytyjczyków 43:7. Na najniższym stopniu podium stanęła reprezentacja RPA. 
Siedmioosobowa odmiana rugby jest sportem narodowym w Fidżi. Nie w każdej wiosce jest elektryczność, ale niemal każda posiada swoją drużynę. 
– To wielki dzień w historii naszego kraju. Na mapie jesteśmy tylko małą kropką, ale dzięki rugby staliśmy się widoczni dla całego świata – powiedział premier Fidżi Frank Bainimarama. 
Na olimpijskiej pływalni tego dnia zabrakło rekordów świata, ale jednego kibice byli świadkami na welodromie. W wyścigu drużynowym na 4 km na dochodzenie wynikiem 4.13,260 ustanowiły go brytyjskie kolarki torowe. 
Do niecodziennej sytuacji doszło w pływackim wyścigu pań na 100 m kraulem. Po złoty medal ex aequo sięgnęły Amerykanka Simone Manuel i Kanadyjka Penelope Oleksiak, które uzyskały dokładnie taki sam czas. Na najniższym stopniu podium stanęła Szwedka Sarah Sjoestroem. 
Kontrolowana eksplozja pozostawionego plecaka przed halą zakłóciła mecz koszykarzy Hiszpania – Nigeria. Ostatecznie okazało się, że saperzy wysadzili w powietrze pakunek zawierający kurtkę, skarpetki i tablet. 
Zanim jednak żołnierze przystąpili do działania, wstrzymano wpuszczanie kibiców do hali, przez co przed wejściem powstały długie kolejki. Eksperci uznali jednak, że nie ma zagrożenia dla zawodników i spotkanie rozpoczęło się zgodnie z planem, ale przy pustych trybunach. 
(PAP)
</post>
<signature>

</signature>
<external_links>

</external_links>
<country>US</country>
<main_image>http://media.dziennikzwiazkowy.com/wp-content/uploads/2016/08/phelps7.jpg</main_image>
</document>
