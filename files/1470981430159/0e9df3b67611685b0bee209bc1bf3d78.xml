<?xml version="1.0" encoding="UTF-8"?>
<document>
<type>mainstream</type>
<forum>http://dex.hu//24ora/rss/</forum>
<forum_title>Index - 24óra</forum_title>
<discussion_title>Kinyírja a magyar málnát a munkaerőhiány</discussion_title>
<language>hungarian</language>
<gmt_offset></gmt_offset>
<topic_url>http://index.hu/gazdasag/2016/08/12/kinyirja_a_magyar_malnat_a_munkaerohiany/</topic_url>
<topic_text>
CsD 2016.08.12. 07:55 
Eltűnhet a magyar málna a piacról, a termelők szerint ugyanis egyre kevésbé éri meg a nagy kézimunkaerő-igényű tevékenységgel foglalkozni - ezt írja pénteki számában a Magyar idők . A lapnak Csizmadia György, a Magyar Zöldség-Gyümölcs Szakmaközi Szervezet és Terméktanács alelnöke nyilatkozott, aki elmondta: töredékére csökkent a málna hazai termőterülete és a következő években valószínűleg meg is szűnik a hazai termesztés. 
Az Agrárgazdasági Kutatóintézet (AKI) adatai szerint a kilencvenes évek elején még 27 ezer tonna málna termett évente Magyarországon, a teljes megtermelt mennyiség mára másfél-kétezer tonnára csökkent. 
Csizmadia szerint részben erről is a munkaerőhiány tehet: A nagyobb ültetvényekre sem találnak munkást, hát még a kisebbekre. A dolgozók bére pedig egyre nagyobb arányt képvisel a termék árában, a 600 forintért eladható egy kiló gyümölcs árából 120 forintot a munkaerőköltség visz el, így pedig már nem nagyon éri meg termeszteni. Szerbiában, Romániában és Ukrajnában viszont ennél jóval olcsóbban dolgoznak az ültetvényeken. 
A probléma minden nagy kézimunka igényű növénynél, így például a szamócánál is érzékelhető. Sőt, Csizmadia szerint a szamócánál még rosszabb a helyzet, 200 forintért termelik és 400 forintért tudják a nagybani piacon eladni a termelők. Megoldás pedig nincs, a növekvő munkaerőköltségeket ugyanis nem fogják kifizetni a fogyasztók. Ha 400 helyett 1000 forintért lehetne eladni a szamóca kilóját, akkor megérné, a vásárlók viszont egyelőre nem fogadják el az áremelést. 
Teljesen azért nem tűnik majd el a málna és a szamóca a magyar földről, Csizmadia szerint pár őstermelő amolyan hobbi szinten még tarthat majd málnát a ház mellett úgy mint régen, de az ipari felhasználásra termelő ültetvények a Börzsöny lábánál, Nógrád, Pest és Somogy megyében el fognak tűnni.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://index.hu/gazdasag/2016/08/12/kinyirja_a_magyar_malnat_a_munkaerohiany/</post_url>
<post_date>20160812</post_date>
<post_time>0555</post_time>
<username></username>
<post>
CsD 2016.08.12. 07:55 
Eltűnhet a magyar málna a piacról, a termelők szerint ugyanis egyre kevésbé éri meg a nagy kézimunkaerő-igényű tevékenységgel foglalkozni - ezt írja pénteki számában a Magyar idők . A lapnak Csizmadia György, a Magyar Zöldség-Gyümölcs Szakmaközi Szervezet és Terméktanács alelnöke nyilatkozott, aki elmondta: töredékére csökkent a málna hazai termőterülete és a következő években valószínűleg meg is szűnik a hazai termesztés. 
Az Agrárgazdasági Kutatóintézet (AKI) adatai szerint a kilencvenes évek elején még 27 ezer tonna málna termett évente Magyarországon, a teljes megtermelt mennyiség mára másfél-kétezer tonnára csökkent. 
Csizmadia szerint részben erről is a munkaerőhiány tehet: A nagyobb ültetvényekre sem találnak munkást, hát még a kisebbekre. A dolgozók bére pedig egyre nagyobb arányt képvisel a termék árában, a 600 forintért eladható egy kiló gyümölcs árából 120 forintot a munkaerőköltség visz el, így pedig már nem nagyon éri meg termeszteni. Szerbiában, Romániában és Ukrajnában viszont ennél jóval olcsóbban dolgoznak az ültetvényeken. 
A probléma minden nagy kézimunka igényű növénynél, így például a szamócánál is érzékelhető. Sőt, Csizmadia szerint a szamócánál még rosszabb a helyzet, 200 forintért termelik és 400 forintért tudják a nagybani piacon eladni a termelők. Megoldás pedig nincs, a növekvő munkaerőköltségeket ugyanis nem fogják kifizetni a fogyasztók. Ha 400 helyett 1000 forintért lehetne eladni a szamóca kilóját, akkor megérné, a vásárlók viszont egyelőre nem fogadják el az áremelést. 
Teljesen azért nem tűnik majd el a málna és a szamóca a magyar földről, Csizmadia szerint pár őstermelő amolyan hobbi szinten még tarthat majd málnát a ház mellett úgy mint régen, de az ipari felhasználásra termelő ültetvények a Börzsöny lábánál, Nógrád, Pest és Somogy megyében el fognak tűnni.
</post>
<signature>

</signature>
<external_links>

</external_links>
<country>HU</country>
<main_image>http://index.hu/assets/images/facebook_logo.png</main_image>
</document>
