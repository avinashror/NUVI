<?xml version="1.0" encoding="UTF-8"?>
<document>
<type>mainstream</type>
<forum></forum>
<forum_title></forum_title>
<discussion_title>Doi libanezi denunta spaga</discussion_title>
<language>romanian</language>
<gmt_offset></gmt_offset>
<topic_url>http://observator.ro/doi-libanezi-denunta-spaga-ce-li-se-cere-pentru-prelugirea-vizei-de-sedere-in-romania-393652.html</topic_url>
<topic_text>
Doi libanezi denunta spaga ce li se cere pentru prelugirea vizei de sedere in Romania 
Ofiţerii Direcţiei Generale Anticorupţie – Serviciul Judeţean Anticorupţie Constanţa, sub coordonarea procurorului desemnat din cadrul Parchetului de pe lângă Tribunalul Constanţa, au prins în flagrant, joi, 11 august, o persoană în timp ce primea suma de 1200 de lei pentru a interveni pe lângă funcţionari M.A.I. şi M.A.E. în vederea obţinerii unei prelungiri a vizei de şedere pentru doi cetăţeni libanezi, soţ şi soţie. 
Anchetatorii au stabilit ca, la data de 05.08.2016, cei doi cetăţeni libanezi au depus un denunţ penal la S.J.A. Constanţa împotriva numitului D.P.C., persoană fără calitate specială, care le-a promis că în schimbul sumei de 5000 de Euro îşi va trafica influenţa pe lângă funcţionari M.A.I. şi M.A.E. în vederea obţinerii unor vize de şedere în România, valabile 5 ani de zile. La începutul anului 2016, cei doi cetăţeni libanezi au dat suma de 2500 de Euro, urmând ca restul sumei să fie dată după obţinerea celor două vize de şedere. Întrucât vizele de şedere ale celor doi cetăţeni libanezi urmau să expire în luna septembrie 2016, în cursul zilei de ieri, 10.08.2016, D.P.C. l-a sunat pe cetăţeanul libanez, spunându-i să aibă pregătită diferenţa de bani, întrucât va veni în cursul zilei de 11.08.2016 la Constanţa pentru a o ridica şi a finaliza demersurile pentru obţinerea vizelor. Azi, data de 11.08.2016, a fost organizată o acțiune de prindere în flagrant, ocazie cu care D.P.C. a fost surprins în timp ce pretindea şi primea suma de 1200 de lei din diferenţa de 8900 lei pregătită (echivalentul a 2000 Euro), întrucât îi va putea obţine vize valabile doar timp de 1 an de zile. Față de inculpatul D.P.C. s-a dispus măsura controlului judiciar pe o perioadă de 30 de zile. Distribuie: 
</topic_text>
<spam_score>0.50</spam_score>
<post_num>1</post_num>
<post_id>post-1</post_id>
<post_url>http://observator.ro/doi-libanezi-denunta-spaga-ce-li-se-cere-pentru-prelugirea-vizei-de-sedere-in-romania-393652.html</post_url>
<post_date>20160812</post_date>
<post_time></post_time>
<username></username>
<post>
Doi libanezi denunta spaga ce li se cere pentru prelugirea vizei de sedere in Romania 
Ofiţerii Direcţiei Generale Anticorupţie – Serviciul Judeţean Anticorupţie Constanţa, sub coordonarea procurorului desemnat din cadrul Parchetului de pe lângă Tribunalul Constanţa, au prins în flagrant, joi, 11 august, o persoană în timp ce primea suma de 1200 de lei pentru a interveni pe lângă funcţionari M.A.I. şi M.A.E. în vederea obţinerii unei prelungiri a vizei de şedere pentru doi cetăţeni libanezi, soţ şi soţie. 
Anchetatorii au stabilit ca, la data de 05.08.2016, cei doi cetăţeni libanezi au depus un denunţ penal la S.J.A. Constanţa împotriva numitului D.P.C., persoană fără calitate specială, care le-a promis că în schimbul sumei de 5000 de Euro îşi va trafica influenţa pe lângă funcţionari M.A.I. şi M.A.E. în vederea obţinerii unor vize de şedere în România, valabile 5 ani de zile. La începutul anului 2016, cei doi cetăţeni libanezi au dat suma de 2500 de Euro, urmând ca restul sumei să fie dată după obţinerea celor două vize de şedere. Întrucât vizele de şedere ale celor doi cetăţeni libanezi urmau să expire în luna septembrie 2016, în cursul zilei de ieri, 10.08.2016, D.P.C. l-a sunat pe cetăţeanul libanez, spunându-i să aibă pregătită diferenţa de bani, întrucât va veni în cursul zilei de 11.08.2016 la Constanţa pentru a o ridica şi a finaliza demersurile pentru obţinerea vizelor. Azi, data de 11.08.2016, a fost organizată o acțiune de prindere în flagrant, ocazie cu care D.P.C. a fost surprins în timp ce pretindea şi primea suma de 1200 de lei din diferenţa de 8900 lei pregătită (echivalentul a 2000 Euro), întrucât îi va putea obţine vize valabile doar timp de 1 an de zile. Față de inculpatul D.P.C. s-a dispus măsura controlului judiciar pe o perioadă de 30 de zile. Distribuie: 
</post>
<signature>

</signature>
<external_links>

</external_links>
<country>RO</country>
<main_image>http://observator.ro/cdn/wp-content/uploads/2016/05/bani-spaga-mita-2.jpg</main_image>
</document>
