<?xml version="1.0" encoding="UTF-8"?>
<document>
<type>mainstream</type>
<forum>http://www.maaseuduntulevaisuus.fi/feed/maaseudun-tulevaisuus-rss-feed-7.136609</forum>
<forum_title>Maaseudun Tulevaisuus RSS Feed</forum_title>
<discussion_title>Sipilä: Kelan pääjohtajan ei tarvitse olla keskustalainen</discussion_title>
<language>finnish</language>
<gmt_offset></gmt_offset>
<topic_url>http://www.maaseuduntulevaisuus.fi/politiikka/sipil%C3%A4-kelan-p%C3%A4%C3%A4johtajan-ei-tarvitse-olla-keskustalainen-1.158544</topic_url>
<topic_text>
Politiikka 08:41 STT 
Keskusta ei aio käyttää perinteistä mandaattiaan, kun pääjohtajan paikkaa täytetään. 
Keskustan puheenjohtajan Juha Sipilän mukaan Kelan pääjohtajan paikka ei ole korvamerkitty puolueelle. Sipilä sanoo STT:lle, että keskusta ei aio käyttää perinteistä mandaattiaan, kun pääjohtajan paikkaa täytetään. 
Kelan ylimmällä johdolla on perinteisesti ollut keskustan jäsenkirja. Sipilä muistuttaa kuitenkin sanoneensa jo ennen vaaleja, että hän ja keskusta haluavat luopua poliittisista virkanimityksistä. 
Hän ei lämpene ehdotukselle asuntokaupan varainsiirtoveron poistamisesta. Asia on näillä näkymin nousemassa esille budjettiriihessä, koska kokoomuslaiset ovat ehdottaneet keinoa yhdeksi tavaksi vauhdittaa asuntokauppaa. 
Sipilän mielestä varainsiirtoveron poistaminen on liian kallis keino asuntokaupan vauhdittajaksi. 
&quot;Itse en siihen kyllä usko. Varmasti sillä rahalla pystytään tekemään tehokkaampiakin toimia&quot;, Sipilä sanoo STT:n haastattelussa. 
Huomio pitäisi hänestä kiinnittää ennemminkin siihen, miten teollisuusyrityksiä rohkaistaan investoimaan. Yksi isoimmista Suomen talouden tämänhetkisistä ongelmista on Sipilän mukaan se, että yritysten poistot ylittävät uudet investoinnit. 
Ratkaisuksi on ehdotettu investointivarausta, joka antaisi investoiville yrityksille mahdollisuuden veronmaksun lykkäämiseen. Verokannusteen tehosta ei Sipilän mukaan ole kuitenkaan vielä riittävää varmuutta, minkä takia päätöksenteko siirtyy ensi kevääseen.
</topic_text>
<spam_score>0.00</spam_score>
<post_num>1</post_num>
<post_id>post-1</post_id>
<post_url>http://www.maaseuduntulevaisuus.fi/politiikka/sipil%C3%A4-kelan-p%C3%A4%C3%A4johtajan-ei-tarvitse-olla-keskustalainen-1.158544</post_url>
<post_date>20160812</post_date>
<post_time>0541</post_time>
<username></username>
<post>
Politiikka 08:41 STT 
Keskusta ei aio käyttää perinteistä mandaattiaan, kun pääjohtajan paikkaa täytetään. 
Keskustan puheenjohtajan Juha Sipilän mukaan Kelan pääjohtajan paikka ei ole korvamerkitty puolueelle. Sipilä sanoo STT:lle, että keskusta ei aio käyttää perinteistä mandaattiaan, kun pääjohtajan paikkaa täytetään. 
Kelan ylimmällä johdolla on perinteisesti ollut keskustan jäsenkirja. Sipilä muistuttaa kuitenkin sanoneensa jo ennen vaaleja, että hän ja keskusta haluavat luopua poliittisista virkanimityksistä. 
Hän ei lämpene ehdotukselle asuntokaupan varainsiirtoveron poistamisesta. Asia on näillä näkymin nousemassa esille budjettiriihessä, koska kokoomuslaiset ovat ehdottaneet keinoa yhdeksi tavaksi vauhdittaa asuntokauppaa. 
Sipilän mielestä varainsiirtoveron poistaminen on liian kallis keino asuntokaupan vauhdittajaksi. 
&quot;Itse en siihen kyllä usko. Varmasti sillä rahalla pystytään tekemään tehokkaampiakin toimia&quot;, Sipilä sanoo STT:n haastattelussa. 
Huomio pitäisi hänestä kiinnittää ennemminkin siihen, miten teollisuusyrityksiä rohkaistaan investoimaan. Yksi isoimmista Suomen talouden tämänhetkisistä ongelmista on Sipilän mukaan se, että yritysten poistot ylittävät uudet investoinnit. 
Ratkaisuksi on ehdotettu investointivarausta, joka antaisi investoiville yrityksille mahdollisuuden veronmaksun lykkäämiseen. Verokannusteen tehosta ei Sipilän mukaan ole kuitenkaan vielä riittävää varmuutta, minkä takia päätöksenteko siirtyy ensi kevääseen.
</post>
<signature>

</signature>
<external_links>

</external_links>
<country>FI</country>
<main_image>http://www.maaseuduntulevaisuus.fi/polopoly_fs/3.352031!/MT_FBopt.png</main_image>
</document>
